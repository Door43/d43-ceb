====== 36. Nausab ang Hulagway ni Jesus ======

{{https://api.unfoldingword.org/obs/jpg/1/en/360px/obs-en-36-01.jpg?direct&}}

Usa ka adlaw, gipakuyog ni Jesus ang tulo niya nga mga tinun-an, si Pedro, Santiago, ug Juan. (Ang tinun-an nga ginganlan ug Juan dili kadtong mibawtismo kang Jesus.) Ug nangadto sila sa usa ka taas nga bungtod aron sa pag-ampo.

{{https://api.unfoldingword.org/obs/jpg/1/en/360px/obs-en-36-02.jpg?direct&}}

Samtang si Jesus nag-ampo, misanag ang iyang panagway sama sa kahayag sa adlaw, ug ang iyang sanina miputi ug misilaw kini pag-ayo.

{{https://api.unfoldingword.org/obs/jpg/1/en/360px/obs-en-36-03.jpg?direct&}}

Unya mipakita si Moises ug ang propeta nga si Elias. Buhi kining mga tawhana sa kaniadto pa, ug karon nakigsulti sila kang Jesus mahitungod sa iyang kamatayon nga hapit na mahitabo sa Jerusalem.

{{https://api.unfoldingword.org/obs/jpg/1/en/360px/obs-en-36-04.jpg?direct&}}

Samtang si Moises ug si Elias nakigsulti kang Jesus, si Pedro miingon kang Jesus, "Maayo nga ania kami. Maghimo kita ug tulo ka payag, usa alang kanimo, usa kang Moises, ug usa kang Elias." Wala na makabalo si Pedro kon unsa ang iyang iistorya.

{{https://api.unfoldingword.org/obs/jpg/1/en/360px/obs-en-36-05.jpg?direct&}}

Samtang nagsulti si Pedro, mipaubos ang sulaw nga panganod ug gitabonan sila, ug unya nadunggan nila ang tingog gikan sa panganod nga miingon, "Kini ang akong Anak nga akong gihigugma. Nahimuot ako kaniya. Pamati kamo kaniya." Ang tulo ka mga tinun-an nangahadlok ug mihapa sa yuta.

{{https://api.unfoldingword.org/obs/jpg/1/en/360px/obs-en-36-06.jpg?direct&}}

Unya gigunitan sila ni Jesus ug miingon, "Ayaw kamo kahadlok. Bangon." Sa pagtan-aw nila sa palibot, si Jesus na lang ang nabilin.

{{https://api.unfoldingword.org/obs/jpg/1/en/360px/obs-en-36-07.jpg?direct&}}

Milugsong si Jesus ug ang tulo ka mga tinun-an gikan sa bukid. Unya miingon si Jesus, "Ayaw ninyo isulti kang bisan kinsa ang nahitabo dinhi sa bukid. Hapit na ako mamatay, apan mabanhaw ra ako. Pagkahuman niini, mahimo na ninyo kining isulti sa mga tawo. "

//Istorya gikan sa Biblia: Mateo 17:1-9; Marcos 9:2-8; Lucas 9:28-36//
