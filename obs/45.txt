====== 45. Si Esteban Ug Si Felipe ======

{{https://api.unfoldingword.org/obs/jpg/1/en/360px/obs-en-45-01.jpg?direct&}}

**Usa sa mga pangulo sa mga magtutuo kaniadto mao si Esteban.  Maayo iyang dungog ug puno siya sa Espiritu Santo ug kaalam. Nagbuhat siya ug daghang milagro ug iyang gipasabot ug maayo ang mga tawo nga mutuo kang Jesus.**

{{https://api.unfoldingword.org/obs/jpg/1/en/360px/obs-en-45-02.jpg?direct&}}

**Usa ka adlaw, samtang nagtudlo si Esteban mahitungod kang Jesus, naay pipila ka Judio nga nakig-lalis sa iya. Kani nga mga Juido wala mutuo kang Jesus. Nasuko kaayo sila kang Esteban ug nagbakak sila didto sa mga pangulo sa mga Judio. Miingon sila,”Nadunggan namo si Esteban nga nagsulti ug daotan batok kang Moises ug sa Dios!” Busa gipadakop nila si Esteban ug gidala siya didto sa pangulong pari ug sa mga uban pa nga mga pangulo sa mga Judio. Dihay mga testigo nga nag sulti ug mga bakak batok kang Esteban.**

{{https://api.unfoldingword.org/obs/jpg/1/en/360px/obs-en-45-03.jpg?direct&}}

**Nangutana ang pangulong pari kang Esteban,”Tinood ba ning mga gipanulti nila bahin nimo?” Nitubag si Esteban. Iya silang gipahinumduman sa mga daghang kahibulungan nga mga butang na nabuhat sa Dios sukad pa sa panahon ni Abraham hangtod sa panahon ni Jesus, ug ang padayon nga pagsupak nila sa Dios. Unya miingon siya,”Matinumanon ug sutil mo nga mga tawo! Sige lang ninyo isalikway ang Espiritu Santo sama sa inyong mga katigulangan nga gisalikway pud ang Dios ug gipatay ang iyang mga propeta. Apan mas daotan mo kay inyong gipatay ang Mesiyas!”**

{{https://api.unfoldingword.org/obs/jpg/1/en/360px/obs-en-45-04.jpg?direct&}}

**Sa pagkadungog nila niini,** **nasuko kaayo sila. Ilang gitabonan ilang mga dalunggan ug nisinggit nga kusog kaayo. Giguyod nila si Esteban paingon sa gawas sa siyudad ug ila ning gibato para patyon.**

{{https://api.unfoldingword.org/obs/jpg/1/en/360px/obs-en-45-05.jpg?direct&}}

**Kadtong hapit na mamatay si Esteban, misinggit siya,”Jesus, dawata ang akong espiritu.” Unya miluhod siya ug misinggit pag-usab,”Magtutudlo, ayaw sila paningla niining sala nga ilang gihimo.” Unya, namatay siya.**

{{https://api.unfoldingword.org/obs/jpg/1/en/360px/obs-en-45-06.jpg?direct&}}

**Naay usa ka batan-on nga lalaki ug ang ngalan niya mao si Saul. Miuyon si Saul sa mga tawo nga nagpatay kang Esteban ug siya ang nagbantay sa ilang mga kupo samtang ilang gibato si Esteban. Ana nga adlaw, nagsugod na ang paglutos sa mga tawo sa Jerusalem sa mga sumusunod ni Jesus, mao nang nanagan ang mga magtutuo sa uban nga dapit. Bisan pa man ani, nagsangyaw gihapon sila mahitungod kang Jesus sa bisan asa sila miadto. **

{{https://api.unfoldingword.org/obs/jpg/1/en/360px/obs-en-45-07.jpg?direct&}}

**Si Felipe ang usa sa mga sumusunod ni Jesus nga nilakaw sa Jerusalem atol sa paglutos. Niadto siya sa Samaria. Nagsangyaw siya mahintungod kang Jesus ug daghan ang naluwas. Usa ka adlaw, naay gipadala ang Dios nga anghel para sultihan si Felipe nga moadto sa usa ka dalan padulong sa desiyerto. Samtang naglakaw siya subay sa dalan, nakakita si Felipe ug opisyal nga taga Etiopia nga dako ug katungdanan. Nagsakay kini sa iyang karwahe. Giiingan si Felipe sa Espirutu Santo nga adtoon ang opisyal ug iyang ning istoryahan.**

{{https://api.unfoldingword.org/obs/jpg/1/en/360px/obs-en-45-08.jpg?direct&}}

**Kadtong duol na si Felipe sa karwahe, nadungan niya ang opisyal nga gabasa sa sinulatan ni propeta Isaiah. Mao ning iyang gibasa,”Sama siya sa karnero nga gidala sa ihawanan aron patyon, O sama sa karnero nga hilom, wala gayod siya motingog. Dili matarong ang pagtrato sa iyaha ug wala silay respeto sa iyaha. Gipatay nila siya.”**

{{https://api.unfoldingword.org/obs/jpg/1/en/360px/obs-en-45-09.jpg?direct&}}

**Gipangutana ni Felipe ang opisyal,”Nakasabot ka ba sa imong gibasa?” Mitubag siya,”Masabtan ra ni nako kung naay mopasabot sa akoa. Ali, lingkod ug tapad nako. Sultihi ko kon kinsa ang gipasabot ni Isaiah, — ang iya bang kaugalingon o lain nga tawo?”**

{{https://api.unfoldingword.org/obs/jpg/1/en/360px/obs-en-45-10.jpg?direct&}}

**Giingnan ni Felipe ang opisyal nga si Jesus ang gipasabot ni Isaiah. Gigamit pud ni Felipe ang kasulatan aron sultian siya sa maayong balita mahintungod kang Jesus. **

{{https://api.unfoldingword.org/obs/jpg/1/en/360px/obs-en-45-11.jpg?direct&}}

**Samtang nagpadayon sila ug biyahe, miabot sila sa naay tubig nga dapit. Miingon ang opisyal kang Felipe, “O, naay tubig dinhi. Pwede ba ko nimo mabautismohan?” Ug gipahunong sa opisyal ang karuwahe.**

{{https://api.unfoldingword.org/obs/jpg/1/en/360px/obs-en-45-12.jpg?direct&}}

**Niadto sila sa tubig ug gibautismohan ni Felipe ang Ethiopian. Paghaw-as nila gikan sa tubig, ang Espiritu  Santo kalit lang nga gikuha si Felipe ug gidala sa laing lugar diin nag padayon siya ug sangyaw sa mga tawo mahitungod kang Jesus. **

{{https://api.unfoldingword.org/obs/jpg/1/en/360px/obs-en-45-13.jpg?direct&}}

**Nagpadayon sa iyang biyahe pauli ang Ethiopian ug malipayon siya kay nakaila na siya kang Jesus**

//Ang Istorya gikan sa Biblia: Binuhatan 6:8-8:5; 8:26-40//
