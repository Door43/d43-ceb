====== Istorya #35: Ang Maluluy-on nga Amahan ======

===== Mga Pangutana sa pagsusi ug mga tubag =====

  - **Nganong gisaway man si Jesus sa mga pangulo sa relihiyon sa mga Judio?**
      * //Tungod kay gitagad ni Jesus ang mga maniningil sa buhis ug ang mga makasasala sama sa iyang mga higala. [35-02]//
  - **Unsa ang gipangayo sa kamanghurang anak nga lalaki ngadto sa iyang amahan?**
      * //Gusto niyang kuhaon ang iyang panulondon diha-diha dayon. [35-03]//
  - **Unsa ang gibuhat sa kamanghorang anak nga lalaki sa iyang napanunod sa katigayonan?**
      * //Iya kining giusik-usikan sa kalibotanhong mga buhat. [35-04]//
  - **Unsa ang nahitabo sa dapit diin ang kamanghorang anak nga lalaki miadto aron magpuyo?**
      * //Adunay grabe nga tinggutom. [35-05]//
  - **Unsa ang gibuhat sa kamanghorang anak nga lalaki aron mabuhi taliwala sa tinggutom?**
      * //Nagtrabaho siya isip tigbahog sa mga baboy. [35-05]//
  - **Nganong ang kamanghurang anak nga lalaki nakadisisyon nga mouli sa ilang pinuy-anan?**
      * //Nakahuna-huna siya nga ang mga sulugoon sa iyang amahan mas maayo ang kahimtang kay kaniya ug adunay daghan nga makaon. [35-06]//
  - **Unsa ang giplano sa kamanghorang anak nga lalaki nga iyang ihangyo sa iyang amahan?**
      * //Iyang hangyoon ang iyang amahan nga tugotan siya nga mahimong usa sa mga sulugoon. [35-06]//
  - **Unsa ang gibuhat sa amahan sa dihang iyang nakita ang iyang anak ngadto sa layo?**
      * //Gitagbo niya ang iyang anak, gigakos, ug gihagkan. [35-07]//
  - **Unsa ang gisulti sa kamanghorang anak ngadto sa iyang amahan sa dihang nagkita sila?**
      * //"Amahan, nakasala ako batok sa Dios ug batok kanimo. Dili na ako takos tawgon nga imong anak.‚Äù [35-08]//
  - **Giunsa pagtubag sa amahan ang pagtug-an sa kamanghorang anak nga lalaki?**
      * //Iyang gisaninaan, gibutangan ug singsing, ug gipasandalyas ang kamanghurang anak nga lalaki ug nagkombira alang sa iyang pagbalik. [35-09]//
  - **Giunsa pagdawat sa kamagulangang anak nga lalaki sa dihang nahibal-an niya nga nakabalik na ang iyang igsoon?**
      * //Nasuko siya pag-ayo ug nagdumili sa pag-adto sa ilang balay. [35-11]//
  - **Unsa ang gireklamo sa kamagulangang anak nga lalaki ngadto sa iyang amahan?**
      * //Nagtrabaho ako nga matinud-anon alang kanimo ug wala ako nimo hatagi ug bisan gamay nalang nga kanding aron maglipay, apan nag-ihaw ka ug labing maayong nati nga baka alang sa imong anak nga nag usik-usik sa imong kuwarta. [35-12]//
  - **Pila sa katigayonan sa amahan ang iya sa kamagulangang anak nga lalaki?**
      * //Ang tanan nga gipanag-iyahan sa amahan. [35-13]//
  - **Unsa ang rason nga nagpakombira man ang amahan sa pagbalik sa iyang kamanghurang anak nga lalaki?**
      * //Ang iyang anak namatay, apan karon nabuhi na. Nawala siya, apan karon nakit-an na. [35-13]//
**[[:en:obs:notes:questions:34|<< ]] | [[:en:obs:notes:questions:36| >>]]**
