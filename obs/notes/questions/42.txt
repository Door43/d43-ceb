

**Istorya#42: Ang Pagbalik ni Hesus sa Langit**

**Mga Pangutana ug ang iyang uyon nga mga tubag bahin sa istorya.**

   - Unsa may gihisgotan sa duha ka sumusunod ni Hesus samtang naglakaw sila padulong sa usa ka lungsod?
      * //Naghisgot sila bahin sa nahitabo kang Hesus.(42-01)//
  - Nakaila ba sila ni Hesus sa dihang niduol ug nikuyog ni nila?
      * //Wala. Nakaingon lang sila nga usa siya ka langyaw nga wala masayod sa mga panghitabo sa Jerusalem.(42-02)//
  - Unsa may giingon sa mga propeta nga mahitabo sa Mesiyas?
      * //Nga ang Mesiyas mag-antos, patyon, apan mabanhaw sa ikatulong adlaw. (42-03)//
  - Unsa may gibuhat ni Hesus niadtong higayon nga nailhan na siya sa duha ka sumusunod?
      * //Nakaila na ang duha sa dihang gikuha ni Jesus ang pan, nag pasalamat sa Dios ug iya ning gipikas -pikas.(42-04)//
  - Unsa may gibuhat sa duha ka sumusunod sa dihang nawala na si Hesus sa ilang panan-aw?
      * //Mibalik sila sa Jerusalem ug gisultian ang uban pang sumusunod nga buhi si Hesus ug ila ning nakit-an. (42-05)//
  - Giunsa pag pamatuod ni Hesus sa mga sumusunod nag dili siya usa ka kalag?
      * //Gikuha niya ang usa ka hiwa sa luto nga isda ug iya ning gikaon. (42-06)//
  - Unsa may nahitabo nga nasabtan naman sa mga sumusunod ang pulong sa Dios?
      * //Gilamdagan ni Hesus ang ilang mga hunahuna.(42-07)//
  - Unsa man ang mensahe nga isangyaw sa mga sumusunod ni Hesus?
      * //Isangyaw nila nga magbasol ang tanan aron mapasaylo sa ilang mga sala. (42-08)//
  - Asa man magsangyaw ang mga sumusunod?
      * //Una sa Jerusalem, unya sa tanan katawhan sa kalibotan. (42-08)//
  - Sukad siya nabanhaw, pila ka adlaw nagpakita si Hesus sa iyang mga sumusunod?
      * //Nagpakita siya sa ilaha sulod sa kuwarenta ka adlaw. (42-09)//
  - Unsa ka daghana sa mga sumusunod ang nakakita kang Hesus ani nga panahon?
      * //Dihay usa ka higayon nga nagpakita siya sa 500 ka tawo. (42-09)//
  - Unsa may sugo ni Hesus sa iyang mga sumusunod kung asa sila moadto ug unsay ilang buhaton?
      * //“Gihatag kanako ang tanang gahom sa langit ug sa yuta. Adtoi ninyo ang mga tawo sa tanan nga dapit ug himoa ninyo sila nga akong mga sumusunod, bautismohi ninyo sila sa ngalan sa Amahan, sa Anak, ug sa Espiritu Santo. Tudloi ninyo sila sa pagtuman sa tanan nga akong gisugo kaninyo. Hinumdomi nga mag uban ako kaninyo kanunay.” (42-10)//
  - Nganong giingnan man niya ang mga sumusunod nga maghulat lang sa Jerusalem?
      * //Kay hulaton nila hangtod tagaan sila sa Dios Amahan ug gahom gikan sa Espiritu Santo. (42-11)//
  - Asa man niadto si Hesus pakahuman sa 40 ka adlaw sukad sa iyang pagkabanhaw?
      * //Niadto na siya sa langit. (42-11)//
  - Sa pagka karon, asa naman si Hesus?
      * //Nag lingkod na siya sa tuong bahin sa Dios para maghari sa tanan. (42-11)//
**[[:en:obs:notes:questions:41|<< ]] | [[:en:obs:notes:questions:43| >>]]**

