===== Istorya #40: Gilansang sa Krus si Jesus =====

**Mga Pangutana ug ang iyang uyon nga mga tubag bahin sa istorya.**

   - Unsa may gipapas-an sa mga sundalo kang Jesus kadtong gidala na siya aron patyon?
      * //Ilang gipapas-an sa iya ang krus kung diin siya mamatay. (40-01)//
  - Asa man si Jesus gilansang sa krus?
      * //Lugar sa Bagolbagol (40-02)//
  - Giunsa man sa mga sundalo pagbutang si Jesus sa krus?
      * //Gilansang ang iyang mga kamot ug tiil sa krus. (40-02)//
  - Unsa may gi-ampo ni Jesus para sa mga tawo nga naglansang kaniya sa krus?
      * //“Amahan, pasayloa sila tungod kay wala sila masayod sa ilang gibuhat.” (40-02)//
  - Unsa may nakasulat sa karatula nga gibutang sa krus?
      * //Hari sa mga Judio. (40-02)//
  - Giunsa man pag bahin-bahin sa mga sundalo ang sanina ni Jesus?
      * //Nahitabo ang propesiya nga nag-ingon nga ibahin-bahin ang sanina ni Jesus sa pagripa. (40-03)//
  - Unsa may gihangyo sa kawatan (kadtong wala mag bugalbugal) kang Jesus?
      * //Nga mahinumduman siya ni Jesus sa Iyang gingharian. (40-04)//
  - Unsa may gitubag ni Jesus sa hangyo sa kawatan?
      * //“Karong adlawa, uban ka na nako sa Paraiso.” (40-04)//
  - Unsa may gusto sa katawhan nga himoon ni Jesus para magpamatuod nga Anak siya sa Dios?
      * //Giingnan nila si Jesus nga manaog sa krus ug luwason iyang kaugalingon. (40-05)//
  - Unsa may kahibolongan nga nahitabo sa langit pagka udto?
      * //Ang langit sa tibuok nga rehiyon mingitngit ug nihangtod ni ug tulo ka oras. (40-06)//
  - Unsa may kataposan nga mga pulong ni Jesus didto sa krus?
      * //“Nahuman na! Amahan, itug-yan ko kanimo ang akong espiritu.” (40-07)//
  - Unsa man dayon ang nahitabo pagkahuman namatay si Jesus?
      * //Naglinog ug napikas gikan sa taas paubos ang dako nga tilon sa Templo. (40-07)//
  - Unsa may nadangat sa pagkamatay ni Jesus?
      * //Mahimo na ang mga tawo makaduol sa Dios. (40-08)//
  - Kinsa man ang nihangyo kang Pilato nga sila ang mukuha sa lawas ni Jesus?
      * //Si Jose ug Nicodemo. (40-09)//
  - Unsa may ilang gibuhat sa lawas ni Jesus?
      * //Giputos ni nila ug panapton ug gibutang sa lubnganan nga gihimo gikan sa bato. Unya giligid nila ang dako nga bato aron masirado ang baba sa lubnganan. (40-09)//
**[[:en:obs:notes:questions:39|<< ]] | [[:en:obs:notes:questions:41| >>]]**
