====== Istorya #15:Ang Yutang Saad ======

**Mga Pangutana sa Pagsusi ug mga Tubag:**

Kini ang mga pangutana nga gamiton sa mga maghuhubad sa pagpangutana sa mga tawo kon masabtan ba ang istorya.

  - **Sa panahon na nga mosulod na sila sa Yutang Saad, unsa ang una nga gibuhat ni Josue?**
      * //Nagpadala siya ug duha ka espiya ngadto sa Jerico. [15-01]//
  - **Unsa ang gisaad sa duha ka espiya nga buhaton nila kang Rahab nga gabaligya sa iyang dungog?**
      * //Nagsaad sila nga panalipdan nila si Rahab ug ang iyang pamilya kon gubaon na sa mga Israelita ang siyudad. [15-01]//
  - **Giunsa sa mga Israelita sa pagtabok sa Suba sa Jordan?**
      * //Sa dihang nagtabok na ang mga pari sa Suba sa Jordan, niundang ang tubig sa pagtubod. [15-02]//
  - **Giunsa sa mga Israelita sa pagsulong ang Jerico?**
      * //Naglakaw sila libot sa siyudad makausa sa usa ka adlaw hangtod sa ikaunom ka adlaw, unya sa ikapito nga adlaw, naglibot sila sa siyudad kapito. Sa kataposan na nila nga paglibot sa siyudad, naninggit ang mga sundalo ug nagpatingog sa mga trumpeta ang mga pari. [15-03] [15-04]//
  - **Unsa ang nahitabo sa dihang naninggit na ang mga sundalo ug nagpatingog na sa ilang mga trumpeta ang mga pari?**
      * //Nahugno ang mga paril sa Jerico unya nakasulod ang mga Israelita aron sa pagguba sa tanan nga anaa sa siyudad. [15-05] //
  - **Unsa ang nahitabo kang Rahab ug sa iyang pamilya?**
      * //Wala sila mamatay, ug nahimo nga kabahin sa mga Israelita. [15-05] //
  - **Giunsa sa mga Gibeohanon sa pag-ilad sa mga Israelita aron makahimo sila ug kasabotan sa kalinaw uban kanila?**
      * //Nag-ingon sila nga gikan sila dapit nga layo pa sa Canaan. [15-06]//
  - **Nganong wala man nakabalo ang mga Israelita nga namakak ang mga Gibeohanon?**
      * //Wala sila mangutana sa Dios. [15-06]//
  - **Nganong nagpadayon man paghimo ug kasabotan ang mga Israelita ug nanalipod sa mga Gibeohanon?**
      * //Tungod kay nakasaad na sila sa Dios. [15-07]//
  - **Giunsa sa Dios sa pagpakig-away ang mga Amorihanon alang sa mga Israelita?**
      * //Gilibog niya ang mga Amorihanon, gipaulanan ug dagkong mga yelo, ug gipapundo ang adlaw sa nahimutangan niini aron adunay igong panahon ang mga Israelita sa pagpildi sa hingpit sa ilang mga kaaway. [15-09] [15-10]//
  - **Unsa ang gibuhat ni Josue ug sa mga Israelita ngadto sa ubang grupo sa mga Canaanhon nga misulong kanila?**
      * //Gipildi sila ni Josue ug sa mga Israelita. [15-11] //
  - **Giunsa pagbahin ang Yutang Saad?**
      * //Gihatagan sa Dios ang matag tribo sa ilang bahin sa yuta. [15-12]//
  - **Nganong gipatawag man ni Josue ang tanang mga Israelita sa dihang tigulang na siya?**
      * //Aron nga mahinumdoman sila sa ilang katungdanan sa pagtuman sa kasabotan nga gihimo sa Dios kanila. [15-13]//
  - **Unsa ang tubag sa mga Israelita kang Josue?**
      * //Nagsaad sila kaniya nga magmatinumanon sila sa Dios ug sundon ang iyang mga balaod. [15-13]//
**[[:ceb:obs:notes:questions:14|<< ]] | [[:ceb:obs:notes:questions:16| >>]]**
