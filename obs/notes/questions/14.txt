====== Istorya #14:Ang Paglakaw-lakaw ======

**Mga Pangutana sa Pagsusi ug mga Tubag:**

Kini ang mga pangutana nga gamiton sa mga maghuhubad sa pagpangutana sa mga tawo kon masabtan ba ang istorya.

  - **Asa gidala sa Dios ang mga Israelita human sila namiya sa Bukid sa Sinai?**
      * //Gidala niya sila padulong sa Canaan nga mao ang Yutang Saad. [14-01]//
  - **Unsa ang gisugo sa Dios sa mga Israelita nga buhaton nila sa mga Canaanhon?**
      * //Ayaw kamo pagpakigsuod ug pagpakigminyo kanila. Ug hutda ninyo pagguba ang tanan nilang dios-dios . [14-03]//
  - **Unsa ang giingon sa mga espiya mahitungod sa yuta sa Canaan?**
      * //Nindot ang yuta didto ug ang abot maayo. [14-05]//
  - **Nganong nag-ingon man ang napulo ka mga espiya ngadto sa mga Israelita nga dili nila sulongon ang mga Canaanhon?**
      * //Nag-ingon sila nga, "Lig-on ang siyudad ug kusgan kaayo, ug ang mga katawhan mga higante!." [14-05]//
  - **Unsa ang gisulti ni Caleb ug Josue mahitungod sa mga Canaanhon?**
      * //Mga kusgan sila, apan makahimo kita sa pagpildi kanila! Ang Dios maoy makig-away kanila alang kanato!.[14-06]//
  - **Unsa ang gusto nga buhaton sa mga tawo sa pagkadungog nila sa istorya sa mga espiya?**
      * //Gusto nila magpili ug bag-o nga pangulo ug mobalik didto sa Ehipto. [14-07]//
  - **Unsa ang gisulti sa Dios nga paagi sa pagsilot sa mga tawo tungod sa ilang pagkamasinupakon?**
      * //Maglaag-laag lang sila sa kamingawan hangtod nga mangamatay na ang tanan nga nag-idad ug 20 pataas, gawas lang kang Caleb ug kang Josue. [14-08]//
  - **Nganong napildi man ang mga Israelita sa dihang gisulong nila ang mga Canaanhon?**
      * //Tungod kay wala miuban ang Dios kanila sa pagpakig-away. [14-10]//
  - **Unsa kadugay ang paglakaw-lakaw sa mga Israelita didto sa kamingawan?**
      * //40 ka tuig. [14-11]//
  - **Giunsa sa Dios pagpatagbo ang mga panginahanglan sa mga Israelita didto sa kamingawan?**
      * //Gihatagan niya sila ug "mana," ug mga pugo, ug giampingan nga dili madaot ang ilang mga sanina ug mga sandalyas. [14-11]//
  - **Unsa ang gibuhat sa Dios sa dihang nagbagul-bol ang mga tawo?**
      * //Gituman gihapon sa Dios ang iyang mga saad kang Abraham, Isaac, ug Jacob. [14-12]//
  - **Nganong nasuko man ang Dios sa dihang gibunalan ni Moises ang bato?**
      * //Tungod kay wala girespeto ni Moises ang Dios sa iyang sugo nga istoryahan lang ang bato. [14-13]//
  - **Giunsa sa Dios pagsilot si Moises tungod sa iyang pagsupak?**
      * //Nag-ingon ang Dios kang Moises nga dili siya makasulod sa yutang saad. [14-13]//
  - **Kinsa ang gisaad sa Dios nga ipadala niya sa umaabot nga panahon?**
      * //Lahi nga propeta sama kang Moises. [14-14] //
  - **Kinsa ang nangulo sa mga Israelita sa dihang namatay na si Moises?**
      * //Si Josue. [14-15]//
  - **Unsa nga klasi nga pangulo si Josue?**
      * //Maayo siya nga pangulo tungod kay nagsalig ug nagtuman siya sa Dios. [14-15]//
**[[:ceb:obs:notes:questions:13|<< ]] | [[:ceb:obs:notes:questions:15| >>]]**
