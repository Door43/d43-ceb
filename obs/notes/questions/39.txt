===== Istorya #39: Gidala si Jesus sa Hukmanan =====

**Mga Pangutana ug ang iyang uyon nga mga tubag bahin sa istorya.**

   - Kanus-a man gisugdan ug pangutana si Jesus sa pangulong pari?
      * //Tunga-tunga sa gabii. (39-01)//
  - Nganong dili man mapamatud-an nga sad-an si Jesus?
      * //Wala magkatugma ang mga gipanulti sa mga peke nga mga testigo. (39-02)//
  - Sa kataposan, unsa may gipangutana sa pangulong pari kang Jesus?
      * ”//Ingna mi, ikaw ba ang Mesiyas nga Anak sa Buhi nga Dios?” (39-03)//
  - Unsa may gitubag ni Jesus sa pangulong pari?
      * //“O, ako, ug makita ninyo nga maglingkod ko kauban ang Dios ug mobalik gikan sa langit.” (39-04)//
  - Unsa man ang sala ni Jesus nga giingon sa pangulong pari?
      * //Nga niingon si Jesus nga siya Anak sa Dios. (39-04)//
  - Asa man si Pedro sa panahon nga gipangutana si Jesus sa mga pangulo sa mga Judio?
      * //Naghulat siya sa gawas sa balay sa pangulong pari. (39-06)//
  - Nganong nakaingon man ang mga tawo nga kauban si Pedro ni Jesus?
      * //Kay pareho sila nga taga Galilea. (39-06)//
  - Unsa may gitubag ni Pedro sa dihang gipangutana siya kung kaila ba siya ni Jesus?
      * //Iyang gilimod sa makatulo nga kaila siya ni Jesus. (39-07)//
  - Unsa man dayon ang nahitabo pagkahuman gilimod ni Pedro si Jesus sa ikatulong higayon?
      * //Mituktugaok ang manok ug nilingi ug nitan-aw si Jesus kang Pedro. (39-07)//
  - Unsa may gibuhat ni Judas sa dihang gihukman na si Jesus nga pat-yon?
      * //Naguol kaayo siya ug dayon nag hikog. (39-08)//
  - Nganong gidala man sa mga pangulo sa mga Judio si Jesus didto kang Pilato, ang Romano nga gobernador?
      * //Nagdahum sila nga mahukman ni Pilato si Jesus nga sad-an ug dayon ipapatay sa paglansang sa krus. (39-09)//
  - Unsa man ang unang gipangutana ni Pilato kang Jesus?
      * //”Ikaw ba ang hari sa mga Judio?” (39-09)//
  - Unsa may rason ni Jesus ngano nianhi siya sa kalibotan?
      * //Aron isulti sa mga tawo ang kamatuoran. (39-10)//
  - Kapila man niingon si Pilato sa katawhan nga walay sala si Jesus?
      * //Katulo. (39-11)//
  - Nganong nisugot man si Pilato nga ilansang sa krus si Jesus?
      * //Nahadlok si Pilato nga magkagubot ang katawhan. (39-12)//
  - Unsa may gibuhat sa mga sundalo kang Jesus?
      * //Gilatos nila si Jesus, gisul-oban ug kapa sa hari, gi koronahan siyag tunok ug gibugal bugalan. (39-12)//
//**[[:en:obs:notes:questions:38|<< ]] | [[:en:obs:notes:questions:40| >>]]** //
