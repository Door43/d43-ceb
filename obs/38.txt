====== 38. Ang Pagluib Kang Jesus ======

{{https://api.unfoldingword.org/obs/jpg/1/en/360px/obs-en-38-01.jpg?direct&}}

Kada tuig, mag saulog ang mga Judio ug Pista sa Paglabay sa Anghel. Selebrasyon ni sa pag luwas sa Dios sa ilang mga katigulangan sa pagkaulipon sa Ehipto kaniadto nga panahon. Human sa tulo ka tuig nga si Jesus nagsugod ug pangwali ug pagtudlo sa publiko, gisultian niya ang mga sumusunod nga gusto niya isaulog ang Pista sa Pan nga Walay Patubo ug Pista sa Paglabay sa Anghel sa Jerusalem kauban nila. Giingnan pud niya sila nga didto siya pat-yon.

{{https://api.unfoldingword.org/obs/jpg/1/en/360px/obs-en-38-02.jpg?direct&}}

Naay usa ka sumusunod si Jesus nga ang ngalan niya Judas. Siya ang taga dumala sa kuwarta sa mga apostol. Hakog siya sa kuwarta ug kanunay mangawat sa kwarta nga iyang gigunitan. Kadtong niabot na sila Jesus ug ang mga sumusunod sa Jerusalem, niadto si Judas sa mga pangulo sa mga Judio ug iyang gihanyag si Jesus ug gibaylo ug kwarta. Kabalo siya nga wala gi ila sa mga pangulo sa mga Judio si Jesus nga Mesiyas ug gusto nila ni pat-yon.

{{https://api.unfoldingword.org/obs/jpg/1/en/360px/obs-en-38-03.jpg?direct&}}

Gipanguluhan sa pangulong pari, gibayaran nila si Judas ug 30 nga salapi para magluib kang Jesus. Ang propesiya sa mga propeta kaniadto nahitabo na. Nisugot si Judas, gidawat ang kwarta ug nilakaw. Nag hunahuna na siya ug higayon sa pagtabang kanila nga madakop si Jesus.

{{https://api.unfoldingword.org/obs/jpg/1/en/360px/obs-en-38-04.jpg?direct&}}

Gisaulog ni Jesus kauban ang iyang mga sumsunod ang Pista sa Pan nga Walay Patubo ug Pista sa Paglabay sa Anghel didto sa Jerusalem. Kadtong nangaon na sila, nikuha si Jesus ug pan ug iya ning gipikas-pikas. Miingon siya, “Pagkuha mo ug kan-a, mao kini ang akong lawas nga gihatag kaninyo. Buhata ni para maka hinumdum mo sa ako.” Nagpakita ni sa mga sumusunod nga ang lawas ni Jesus ma sakripisyo para sa ilaha.

{{https://api.unfoldingword.org/obs/jpg/1/en/360px/obs-en-38-05.jpg?direct&}}

Unya gikuha ni Jesus ang kopa ug miingon, “ Inom mo ani. Mao kini ang akong dugo nga gi-ula nga nagapamatuod sa bag-o nga kasabotan aron sa paypasaylo sa mga sala sa mga tawo. Buhata ni para maka hinumdum mo sa ako kada inom ninyo niini.” “

{{https://api.unfoldingword.org/obs/jpg/1/en/360px/obs-en-38-06.jpg?direct&}}

Unya miingon si Jesus,”Usa ninyo ang magluib kanako.” Nakurat ang mga sumusunod ug nangutana nga kinsa man ang maka buhat ani! Miingon si Jesus, “Ang tawo nga akong tagaan sa pan mao ang magluib kanako.” Unya iyang gihatag ang pan kang Judas.

{{https://api.unfoldingword.org/obs/jpg/1/en/360px/obs-en-38-07.jpg?direct&}}

Human gikuha ni Judas ang pan, nisulod si Satanas sa iyaha. Nilakaw siya ug nitabang sa mga pangulo sa mga Judio nga madakop si Jesus. Nahitabo ni sa gabii.

{{https://api.unfoldingword.org/obs/jpg/1/en/360px/obs-en-38-08.jpg?direct&}}

Human sa ilang pag-pangaon, niadto si Jesus ug iyang mga sumsunod sa Bukid sa mga Olibo. Miingon si Jesus, “Karon gabii, tanan kamo mobiya kanako. Nahisulat, “Patyon ko ang magbalantay ug magkatibulaag ang mga karnero.”

{{https://api.unfoldingword.org/obs/jpg/1/en/360px/obs-en-38-09.jpg?direct&}}

Nitubag si Pedro,” Bisan pag silang tanan mobiya kanimo, dili gyud ko mobiya nimo!” Unya mitubag si Jesus kang Pedro,”Gusto ni Satanas nga maangkon mo tanan, apan gi ampo ka nako Pedro nga dili mopakyas ang imong pagtuo. Ang tinuod, karong gabhiona, sa dili pa motuktugaok ang manok, ilimod mo na ako sa makatulo.”

{{https://api.unfoldingword.org/obs/jpg/1/en/360px/obs-en-38-10.jpg?direct&}}

Unya miingon si Pedro kang Jesus, “Bisag mamatay pa ko, dili gyud ka nako ilimod.” Mao usab kini ang gisulti sa tanan niya nga mga sumusunod.

{{https://api.unfoldingword.org/obs/jpg/1/en/360px/obs-en-38-11.jpg?direct&}}

Unya miadto si Jesus uban ang iyang mga sumusunod sa lugar nga Getsemane. Ug miingon siya kanila nga mag-ampo aron dili sila dag-on sa pagsulay. Nag-ampo si Jesus nga nag-inusara lang.

{{https://api.unfoldingword.org/obs/jpg/1/en/360px/obs-en-38-12.jpg?direct&}}

Katulo nga higayon nag-ampo si Jesus, “Amahan, kung mahimo ayaw lang ipadangat kining umaabot nako nga pag-antos. Apan kung wala nay lain nga paagi nga mapasaylo ang sala sa mga tawo, ang imong kabubut-on ang matuman.” Naguol kaayo si Hesus ug ang iyang singot murag dugo nga mitulo sa yuta. Nagpadala ang Dios ug anghel nga nagpalig-on sa iya.

{{https://api.unfoldingword.org/obs/jpg/1/en/360px/obs-en-38-13.jpg?direct&}}

Kada human niya ug ampo, maabtan niya ang iyang mga sumusunod nga natulog. Sa ikatulo niyang pag balik, miingon si Jesus,” Mata na! Ania na ang mangluib kanako.”

{{https://api.unfoldingword.org/obs/jpg/1/en/360px/obs-en-38-14.jpg?direct&}}

Kuyog ni Judas ang mga lider sa mga Judio, mga sundalo ug daghan nga mga tawo. Nagdala sila ug mga espada ug mga bunal. Niduol si Judas kang Jesus ug miingon, “Kumusta ka, Mangtutudlo?” ug iya ning gihag-kan. Timaan ni para sa mga lider sa mga Judio kung kinsa ang ilang dakpon. Unya miingon si Jesus,” Judas, luiban mo ba ako pinaagi sa usa ka halok?”

{{https://api.unfoldingword.org/obs/jpg/1/en/360px/obs-en-38-15.jpg?direct&}}

Sa dihang gi dakop na si Jesus sa mga sundalo, gihulbot ni Pedro ang iyang espada ug gitigbas niya ang pikas nga dunggan sa sulugoon sa pangulong pari. Miingon si Jesus,” “Ibalik sa sakoban ang imong espada. Maka pangayo ra ko sa akong Amahan ug kasundalohang mga anghel nga molaban kanako, apan kinahanglan ko motuman sa akong Amahan.” Unya gibalik ni Jesus ang naputol nga dalunggan ug naayo ni. Nanagan ang tanan niyang sumusunod pagkahuman madakop si Jesus.

//Istorya gikan sa Biblia: Matthew 26:14-56; Mark 14:10-50; Luke 22:1-53; John 12:6; 18:1-11//
