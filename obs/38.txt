====== 38. Ang Pagluib Kang Jesus ======

{{https://api.unfoldingword.org/obs/jpg/1/en/360px/obs-en-38-01.jpg?direct&}}

Kada tuig, mag saulog ang mga Judio ug Pista sa Paglabay sa Anghel. Selebrasyon ni sa pag luwas sa Dios sa ilang mga katigulangan sa pagkaulipon sa Ehipto kaniadto nga panahon. Human sa tulo ka tuig nga si Hesus nagsugod ug pangwali ug pagtudlo sa publiko, gisultian niya ang mga sumusunod nga gusto niya isaulog ang Pista sa Pan nga Walay Patubo ug Pista sa Paglabay sa Anghel sa Herusalem kauban nila. Giingnan pud niya sila nga didto siya pat-yon.

{{https://api.unfoldingword.org/obs/jpg/1/en/360px/obs-en-38-02.jpg?direct&}}

Naay usa ka sumusunod si Hesus nga ang ngalan niya Hudas. Siya ang taga dumala sa kuwarta sa mga apostol. Hakog siya sa kuwarta ug kanunay mangawat sa kwarta nga iyang gigunitan. Kadtong niabot na sila Hesus ug ang mga sumusunod sa Herusalem, niadto si Judas sa mga pangulo sa mga Judio ug iyang gihanyag niya si Hesus ug gibaylo ug kwarta. Kabalo siya nga wala gi ila sa mga pangulo sa mga Judio si Hesus nga Mesiyas ug gusto nila ni patyon.

{{https://api.unfoldingword.org/obs/jpg/1/en/360px/obs-en-38-03.jpg?direct&}}

Gipanguluhan sa pangulong pari, gibayaran nila si Hudas ug 30 nga salapi para magluib kang Hesus. Ang propesiya sa mga propeta kaniadto nahitabo na. Nisugot si Hudas, gidawat ang kwarta ug nilakaw. Nag hunahuna na siya ug higayon sa pagtabang kanila nga madakop si Hesus.

{{https://api.unfoldingword.org/obs/jpg/1/en/360px/obs-en-38-04.jpg?direct&}}

Gisaulog ni Hesus kauban ang iyang mga sumsunod ang Pista sa Pan nga Walay Patubo ug Pista sa Paglabay sa Anghel didto sa Herusalem. Kadtong nangaon na sila, nikuha si Hesus ug pan ug iya ning gipikas-pikas. Miingon siya, “Pagkuha mo ug kan-a, mao kini ang akong lawas nga gihatag kaninyo. Buhata ni para maka hinumdum mo sa ako.” Nagpakita ni sa mga sumusunod nga ang lawas ni Hesus ma sakripisyo para sa ilaha.

{{https://api.unfoldingword.org/obs/jpg/1/en/360px/obs-en-38-05.jpg?direct&}}

Unya gikuha ni Hesus ang kopa ug miingon, “  Inom mo ani. Mao kini ang akong dugo nga gi-ula nga nagapamatuod sa bag-o nga kasabotan aron sa paypasaylo sa mga sala sa mga tawo. Buhata ni para maka hinumdum mo sa ako kada inom ninyo niini.” “

{{https://api.unfoldingword.org/obs/jpg/1/en/360px/obs-en-38-06.jpg?direct&}}

Unya niingon si Hesus,”Usa ninyo ang magluib kanako.” Nakurat ang mga sumusunod ug nangutana nga kinsa man ang maka buhat ani. Niingon si Hesus, “Ang tawo nga akong tagaan sa pan mao ang magluib kanako.” Unya iyang gihatag ang pan kang Hudas.

{{https://api.unfoldingword.org/obs/jpg/1/en/360px/obs-en-38-07.jpg?direct&}}

Human gikuha ni Hudas ang pan, nisulod si Satanas sa iyaha. Nilakaw siya ug nitabang sa mga pangulo sa mga Hudeo nga madakop si Hesus. Nahitabo ni sa gabii.

{{https://api.unfoldingword.org/obs/jpg/1/en/360px/obs-en-38-08.jpg?direct&}}

Human sa ilang pag pangaon, niadto si Hesus ug iyang mga sumsunod sa Bukid sa mga Olibo. Miingon si Hesus, “Karon gabii, tanan kamo mobiya kanako. Nahisulat, “Patyon ko ang magbalantay ug magkatibulaag ang mga karnero.”

{{https://api.unfoldingword.org/obs/jpg/1/en/360px/obs-en-38-09.jpg?direct&}}

Nitubag si Pedro,” Bisan pag silang tanan mobiya kanimo,  dili gyud ko mobiya nimo!”  Unya mitubag si Hesus kang Pedro,”Gusto ni Satanas nga maangkon mo tanan, apan gi ampo ka nako Pedro nga dili mopakyas ang imong pagtuo. Ang tinuod, karong gabhiona, sa dili pa motuktugaok ang manok, ilimod mo na ako sa makatulo.”

{{https://api.unfoldingword.org/obs/jpg/1/en/360px/obs-en-38-10.jpg?direct&}}

Unya miingon si Pedro kang Hesus, “Bisag mamatay pa ko, dili gyud ka nako ilimod.” Mao usab kini ang gisulti sa tanan niya nga mga sumusunod.

{{https://api.unfoldingword.org/obs/jpg/1/en/360px/obs-en-38-11.jpg?direct&}}

Unya miadto si Hesus uban ang iyang mga sumusunod sa lugar nga Getsemane.  Ug miingon siya kanila nga mag-ampo aron dili sila dag-on sa pagsulay. Unya nag-ampo si Hesus nga nag-inusara lang.

{{https://api.unfoldingword.org/obs/jpg/1/en/360px/obs-en-38-12.jpg?direct&}}

Katulo nga higayon nag-ampo si Hesus, ““Amahan, kung mahimo ayaw lang ipadangat kining umaabot nako nga pag-antos. Apan kung wala nay lain nga paagi nga mapasaylo ang sala sa mga tawo, ang imong kabubut-on ang matuman.” Naguol kaayo si Hesus ug ang iyang singot murag dugo nga mitulo sa yuta. Nagpadala ang Dios ug anghel nga nagpalig-on sa iya.

{{https://api.unfoldingword.org/obs/jpg/1/en/360px/obs-en-38-13.jpg?direct&}}

Kada human niya ug ampo, maabtan niya ang iyang mga sumusunod nga natulog. Sa ikatulo niyang pag balik, miingon si Hesus,” Mata na! Ania na ang mangluib ka nako.”

{{https://api.unfoldingword.org/obs/jpg/1/en/360px/obs-en-38-14.jpg?direct&}}

Kuyog ni Hudas ang mga lider sa mga Judio, mga sundalo ug daghan nga mga tawo. Nagdala sila ug mga espada ug mga bunal. Niduol si Hudas kang Hesus ug miingon, “Kumusta ka, Mangtutudlo,” ug iya ning gihag-kan. Timaan ni para sa mga lider sa mga Hudeo kung kinsa ang ilang dak-pun. Unya miingon si Hesus,” Judas, luiban mo ba ako pinaagi sa usa ka halok?”

{{https://api.unfoldingword.org/obs/jpg/1/en/360px/obs-en-38-15.jpg?direct&}}

Sa dihang gi dakop na si Hesus sa mga sundalo, gihulbot ni Pedro ang iyang espada ug gitigbas niya ang pikas nga dunggan sa sulugoon sa pangulong pari. Miingon si Hesus,” “Ibalik sa sakoban ang imong espada. Maka pangayo ra ko sa akong Amahan ug kasundalohang mga anghel nga molaban kanako, apan kinahanglan ko motuman sa akong Amahan.” Unya gibalik ni Jesus ang naputol nga dalunggan ug naayo ni. Nanagan ang tanan nga disipulo pagkahuman madakop si Hesus.

//Istorya gikan sa Biblia: Matthew 26:14-56; Mark 14:10-50; Luke 22:1-53; John 12:6; 18:1-11//
