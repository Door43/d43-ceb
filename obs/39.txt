====== 39. Si Jesus Sa Hukmanan ======

{{https://api.unfoldingword.org/obs/jpg/1/en/360px/obs-en-39-01.jpg?direct&}}

Tunga-tunga na sa gabii ug gidala sa mga sundalo si Jesus sa balay sa pangulong pari aron siya pangutan-on. Misunod si Pedro pero layo ra siya sa ilaha. Gisulod si Jesus sa balay apan nagpabilin ra si Pedro sa gawas ug nigang-gang sa kayo.

{{https://api.unfoldingword.org/obs/jpg/1/en/360px/obs-en-39-02.jpg?direct&}}

Sa sulod sa balay, gisugdan na ug pangutana si Jesus sa mga pangulo sa nga Judio. Daghan ang mitestigo ug mga bakak batok kaniya apan wala magkatugma ang ilang mga gipanulti mao nang dili mapa matud-an nga sad-an si Jesus. Si Jesus hilom lang ug walay gisulti.

{{https://api.unfoldingword.org/obs/jpg/1/en/360px/obs-en-39-03.jpg?direct&}}

Mitan-aw ang pangulong pari kang Jesus ug miingon,” Ingna mi, ikaw ba ang Mesiyas nga Anak sa Buhi nga Dios?”

{{https://api.unfoldingword.org/obs/jpg/1/en/360px/obs-en-39-04.jpg?direct&}}

Mitubag si Jesus,” “O, ako, ug makita ninyo nga maglingkod ko kauban ang Dios ug mobalik gikan sa langit.” Nasuko ang pangulong pari ug gigisi niya ang iyang sanina. Misinggit siya, “Dili na kinahanglan ang mga testigo! Nakadungog mo nga miingon siya nga siya Anak sa Dios. Unsay man inyong hukom?

{{https://api.unfoldingword.org/obs/jpg/1/en/360px/obs-en-39-05.jpg?direct&}}

Tanan nga mga lider sa mga Judio mitubag,”Angay siya patyon!” Dayon ilang gitaptapan si Jesus, giluwaan, gisumbag, ug gibugal-bugalan.

{{https://api.unfoldingword.org/obs/jpg/1/en/360px/obs-en-39-06.jpg?direct&}}

Samtang naghulat si Pedro sa gawas sa balay, nakit-an siya ug usa ka babaye nga sulugoon ug giingnan siya,”Kauban ka ni Jesus!” Milimod si Pedro. Diha napud lain nga babaye nga nag ingon nga kauban si Pedro ni Jesus. Iya gihapon ning gilimod. Pagkataod-taod miingon ang mga tawo didto, “Kahibalo gyud mi nga kauban ka niya kay taga-Galilea man pud ka.”

{{https://api.unfoldingword.org/obs/jpg/1/en/360px/obs-en-39-07.jpg?direct&}}

Apan miingon si Pedro,”Tungluhon ko sa Dios kung kaila ko ani nga tawo!” Diha-diha, mituktugaok ang manok. Nilingi ug nitanaw si Jesus kang Pedro.

{{https://api.unfoldingword.org/obs/jpg/1/en/360px/obs-en-39-08.jpg?direct&}}

Nilakaw si Pedro ug mihilak siya pagayo. Nahibawan ni Judas nga gi-hukman si Jesus nga pat-yon. Naguol kaayo siya ug nag hikog.

{{https://api.unfoldingword.org/obs/jpg/1/en/360px/obs-en-39-09.jpg?direct&}}

Sunod nga adlaw, sayo pa sa buntag, gidala si Jesus didto kang Pilato, ang Romano nga gobernador. Nagdahum sila nga mahukman si Jesus nga sad-an ug ipapatay. Nangutana si Pilato kang Jesus,” Ikaw ba ng hari sa mga Judio?”

{{https://api.unfoldingword.org/obs/jpg/1/en/360px/obs-en-39-10.jpg?direct&}}

Mitubag si Jesus kaniya, “Gisulti na nimo.”Ang akong gingharian wala dinhi niining kalibotana. Kung dinhi pa sa kalibotan ang akong gingharian, nakig-away na unta ang akong mga sulugoon. Nianhi ko sa kalibotan aron isulti sa mga tawo ang kamatuoran. Ug ang tanan nga gustong masayod sa kamatuoran maminaw kanako.” Nangutana si Pilato, “Unsa ba ang kamatuoran?”

{{https://api.unfoldingword.org/obs/jpg/1/en/360px/obs-en-39-11.jpg?direct&}}

Pagkahuman niyag pakigsulti kang Jesus, migawas siya didto sa katawhan ug miingon,”Wala koy nakit-an nga sala niining tawhana.” Apan ang mga lider sa mga Judio ug ang mga katawhan naninggit,”Ilansang siya sa krus!” Nitubag si Pilato,” Wala man siyay sala.” Apan gipakusgan pa gayod nilag singgit. Sa ikatulong higayon miingon si Pilato, “Wala siyay sala.”

{{https://api.unfoldingword.org/obs/jpg/1/en/360px/obs-en-39-12.jpg?direct&}}

Nahadlok si Pilato nga magkagubot ang katawhan mao nang nisugot siya nga ilansang sa mga sundalo si Jesus. Gilatos siya sa mga sundalo nga Romano, gisol-uban ug kapa sa hari, ug gi koronahan siyag tunok. Gibugal-bugalan nila si Jesus, “Tanawa ninyo, siya ang hari sa mga Judio!”

//Ang Istorya Gikan sa Biblia: Mateo 26:57-27:26; Marcus 14:53-15:15; Lukas 22:54-23:25; Juan 18:12-19:16//
