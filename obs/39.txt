====== 39. Si Jesus Sa Hukmanan ======

{{https://api.unfoldingword.org/obs/jpg/1/en/360px/obs-en-39-01.jpg?direct&}}

Tunga-tunga na sa gabii ug gidala sa mga sundalo si Jesus sa balay sa pangulong pari aron siya pangutanon.  Misunod si Pedro pero layo ra siya sa ilaha. Gisulod si Jesus sa balay apan nagpabilin ra si Pedro sa gawas ug nigang-gang sa kayo.

{{https://api.unfoldingword.org/obs/jpg/1/en/360px/obs-en-39-02.jpg?direct&}}

Sa sulod sa balay, gisugdan na ug pangutana si Hesus sa mga pangulo sa nga Judio. Daghan ang mitestigo ug mga bakak batok kaniya apan wala magkatugma ang ilang mga gipanulti mao nang dili mapa matud-an nga sad-an si Hesus. Si Hesus hilom lang ug walay gisulti.

{{https://api.unfoldingword.org/obs/jpg/1/en/360px/obs-en-39-03.jpg?direct&}}

Mitan-aw ang pangulong pari kang Hesus ug miingon,” Ingna mi, ikaw ba ang Mesiyas nga Anak sa Buhi nga Dios?”

{{https://api.unfoldingword.org/obs/jpg/1/en/360px/obs-en-39-04.jpg?direct&}}

Nitubag si Hesus,” “O, ako, ug makita ninyo nga maglingkod ko kauban ang Dios ug mobalik gikan sa langit.” Ug nasuko ang pangulong pari ug gigisi niya ang iyang sanina. Misinggit siya, “Dili na kinahanglan ang mga testigo! Nakadungog mo nga niingon siya nga siya Anak sa Dios. Unsay man inyong hukom?

{{https://api.unfoldingword.org/obs/jpg/1/en/360px/obs-en-39-05.jpg?direct&}}

Tanan nga mga lider nga Hudeo nitubag,”Angay siya patyon!” Dayon ilang gi taptapan si Hesus,  gi luwaan, gi sumbag, ug gibugal bugalan.

{{https://api.unfoldingword.org/obs/jpg/1/en/360px/obs-en-39-06.jpg?direct&}}

Samtang naghulat si Pedro sa gawas sa balay, nakit-an siya ug usa ka babaye nga sulugoon ug giingnan siya,”Kauban ka ni Hesus!” Milimod si Pedro.  Diha napud lain nga babaye nga nag ingon nga kauban si Pedro ni Hesus. Iya gihapon ning gilimod. Pagkataudtaod miingon ang mga tawo didto, “Kahibalo gyud mi nga kauban ka niya kay taga-Galilea man pud ka.”

{{https://api.unfoldingword.org/obs/jpg/1/en/360px/obs-en-39-07.jpg?direct&}}

Apan miingon si Pedro,”Tungluhon ko sa Dios kung kaila ko ani nga tawo!” Diha-diha, mituktugaok ang manok. Nilingi ug nitanaw si Hesus kang Pedro.

{{https://api.unfoldingword.org/obs/jpg/1/en/360px/obs-en-39-08.jpg?direct&}}

Nilakaw si Pedro ug mihilak siya pagayo. Nahibawan ni Hudas nga gi-hukman si Jesus nga pat-yon. Naguol kaayo siya ug nag hikog.

{{https://api.unfoldingword.org/obs/jpg/1/en/360px/obs-en-39-09.jpg?direct&}}

Sunod nga adlaw, sayo pa sa buntag, gidala si Hesus didto kang Pilato, ang Romano nga gobernador. Nagdahum sila nga mahukman si Hesus nga sad-an ug patyon. Nangutana si Pilato kang Hesus,” Ikaw ba ng hari sa mga Judio?”

{{https://api.unfoldingword.org/obs/jpg/1/en/360px/obs-en-39-10.jpg?direct&}}

Mitubag si Hesus kaniya, “Gisulti na nimo.”Ang akong gingharian wala dinhi niining kalibotana. Kung dinhi pa sa kalibotan ang akong gingharian, nakig-away na unta ang akong mga sulugoon. Nianhi ko sa kalibotan aron isulti sa mga tawo ang kamatuoran. Ug ang tanan nga gustong masayod sa kamatuoran maminaw kanako.”  Nangutana si Pilato, “Unsa ba ang kamatuoran?”

{{https://api.unfoldingword.org/obs/jpg/1/en/360px/obs-en-39-11.jpg?direct&}}

Pagkahuman niya pakigsulti kang Hesus, migawas siya didto sa katawhan ug miingon,”Wala koy nakitan nga sala niining tawhana.” Apan ang mga lider sa mga Judio ug ang mga katawhan naninggit,”Ilansang siya sa krus!” Nitubag si Pilato,” Wala man siyay sala.” Apan gipakusgan pa gayod nilag singgit. Sa ikatulong higayon miingon si Pilato, “Wala siyay sala.”

{{https://api.unfoldingword.org/obs/jpg/1/en/360px/obs-en-39-12.jpg?direct&}}

Nahadlok si Pilato nga magkagubot ang katawhan mao nang nisugot siya nga ilansang sa mga sundalo  si Hesus. Gilatos siya sa mga sundalo nga Romano, gisul-oban ug kapa sa hari, ug gi koronahan siyag tunok. Gibugal bugalan nila si Hesus, “Tanawa ninyo, siya ang hari sa mga Judio!”

//Ang Istorya Gikan sa Biblia: Matthew 26:57-27:26; Mark 14:53-15:15; Luke 22:54-23:25; John 18:12-19:16//
