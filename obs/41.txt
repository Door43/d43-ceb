====== 41. Ang Pagkabanhaw ni Jesus ======

{{https://api.unfoldingword.org/obs/jpg/1/en/360px/obs-en-41-01.jpg?direct&}}

Pagkahuman ug lansang sa krus ni Jesus, ang mga pangulo sa mga Judio nga wala mutuo kaniya miadto kang Pilato ug miingon,” Bakakon na si Jesus. Nagsulti na nga mabanhaw kuno siya sa paglabay sa tulo ka adlaw. Naa gyud magbantay sa iyang lubnganan aron maka siguro ta nga dili kawaton sa iyang mga sumusunod ang lawas niya unya ipanugilon nila nga nabanhaw siya.

{{https://api.unfoldingword.org/obs/jpg/1/en/360px/obs-en-41-02.jpg?direct&}}

Mitubag si Pilato,”Magdala mo ug pipila ka sundalo ug pabantayi ninyo ug maayo ang lubnganan.” Gisilyohan nila ang bato nga nag-ali sa baba sa lubnganan ug gipabantayan ug mga sundalo aron dili gyud makawat ang lawas ni Jesus.

{{https://api.unfoldingword.org/obs/jpg/1/en/360px/obs-en-41-03.jpg?direct&}}

Sunod nga adlaw pagkahuman gilubong si Jesus, mao ang Adlaw sa Igpapahulay. Dili pwede mobisita ang mga Judio sa lubnganan ani nga adlaw busa sayo pa sa buntag pagka ugma, nangandam na ang mga babaye nga moadto sa lubnganan ni Jesus para magbutang ug pahumot sa iyang lawas.

{{https://api.unfoldingword.org/obs/jpg/1/en/360px/obs-en-41-04.jpg?direct&}}

Unya, kalit nga milinog ug kusog. Nagpakita ang usa ka anghel gikan sa langit ug ang iyang panagway labihan kasulaw sama sa kilat. Iyang giligid ang bato nga naka tabon sa lubnganan ug iya ning gilingkuran. Nahadlok kaayo ang mga sundalo nga nagbantay ug nangakuyapan sila.

{{https://api.unfoldingword.org/obs/jpg/1/en/360px/obs-en-41-05.jpg?direct&}}

Miingon ang anghel ngadto sa mga babaye nga niabot na sa lubnganan, “Ayaw mog kahadlok. Wala na si Jesus dri. Nabanhaw na siya sumala sa iyang giingon kaninyo. Tan-awa ninyo ang gibutangan kaniya.” Nisulod ang mga babaye sa lubnganan ug wala na didto ang lawas ni Jesus.

{{https://api.unfoldingword.org/obs/jpg/1/en/360px/obs-en-41-06.jpg?direct&}}

Miingon ang anghel kanila, “Adtoi ninyo ang iyang mga sumusunod, ug sultihi ninyo sila nga nabanhaw na siya. Mouna na siya ninyo didto sa Galilea.”

{{https://api.unfoldingword.org/obs/jpg/1/en/360px/obs-en-41-07.jpg?direct&}}

Nahadlok kaayo sila apan nalipay pud. Nanagan sila aron sultihan ang iyang mga sumusunod bahin sa maayong balita.

{{https://api.unfoldingword.org/obs/jpg/1/en/360px/obs-en-41-08.jpg?direct&}}

Samtang padulong na ang mga babaye ngadto sa mga sumusunod ni Jesus para isulti ang maayong balita, nagpakita si Jesus kanila ug ila siya gi simba. Miingon si Jesus,”Ayaw mog kahadlok. Adtoi ninyo ang akong mga sumusunod ug sultihi ninyo sila nga moadto sa Galilea. Makita ko nila didto.”

//Ang Istorya gikan sa Biblia: Mateo 27:62-28:15; Marcus 16:1-11; Lucas 24:1-12; Juan 20:1-18//
