====== 46. Nahimong Magtutuo Si Pablo ======

{{https://api.unfoldingword.org/obs/jpg/1/en/360px/obs-en-46-01.jpg?direct&}}

**Si Saulo ang batan-on nga lalaki nga nagbantay sa mga kupa sa mga tawo nga nagpatay kang Esteban. Wala siya mutuo kang Jesus ug iyang gi panglutos ang mga magtutuo. Giadto niya sila sa ilang mga balay ug iyang gidakop ang mga lalaki ug babaye ug gipreso. Gitagaan siya ug katungod sa pangulong hari nga moadto sa Damascus aron dakpon ang mga Kristiano didto ug dalhon balik sa Jerusalem.**

{{https://api.unfoldingword.org/obs/jpg/1/en/360px/obs-en-46-02.jpg?direct&}}

**Sa dihang pabalik na si Saulo sa Damascus, dihay kahayag gikan sa langit nga midan-ag sa iyang palibot, ug natumba siya sa yuta. Nakadungog siya,”Saulo! Saulo! Nganong ginalutos mo man ako?” Nangutana si Saulo,” Kinsa man ka, Magtutudlo?” Nitubag si Jesus,” Ako si Jesus nga imong ginalutos!”**

{{https://api.unfoldingword.org/obs/jpg/1/en/360px/obs-en-46-03.jpg?direct&}}

**Pagtindog ni Saulo, dili na siya makakita. Gidala siya sa iyang mga higala didto sa Damascus. Wala mokaon ug moinom si Saulo sa sunod nga tulo ka adlaw.**

{{https://api.unfoldingword.org/obs/jpg/1/en/360px/obs-en-46-04.jpg?direct&}}

**Dihay usa ka sumusunod sa Damascus ug ang iyang ngalan mao si Ananias. Miingon ang Dios sa iya,”Adto sa balay nga gisak-an ni Saulo. Ampoi siya aron mobalik iyang panan-aw.” Apan nitubag si Ananias,” Magtutudlo, nakadungog ko nga kani nga tawo maoy naglutos sa mga magtutuo.” Nitubag ang Dios,”Lakaw! Siya akong gipili nga ipaila akong ngalan sa mga Judio ug sa tanan nga mga katawhan. Daghan siyag agi-an nga pag-antos alang kanako.”**

{{https://api.unfoldingword.org/obs/jpg/1/en/360px/obs-en-46-05.jpg?direct&}}

**Mao nang niadto si Ananias kang Saulo, iyang giampoan, ug gipandongan sa iyang mga kamot. Miingon si Ananias,”Gipadala ko ni Jesus diri. Siya ang nagpakita kanimo kadtong nagpadulong ka dinhi. Mianhi ko aron makakita ka pag-usab ug aron gamhan ka sa Espiritu Santo.” Diha-diha nakakita napud si Saulo ug gibawtismohan siya ni Ananias. Unya mikaon siya ug nabaskog pag-usab ang iyang lawas.**

{{https://api.unfoldingword.org/obs/jpg/1/en/360px/obs-en-46-06.jpg?direct&}}

**Nagsugod dayon ug pagsangaw si Saulo sa mga Judio didto sa Damascus. Miingon siya,” Si Jesus ang Anak sa Dios!” Natingala ang mga Judio kay mao man ni nga tawo nga naglutos sa mga sumusunod apan karon mituo na kang Jesus! Nakig debate siya sa mga Judio ug gipamatud-an ni Saulo sa ilaha nga si Jesus mao si Cristo.**

{{https://api.unfoldingword.org/obs/jpg/1/en/360px/obs-en-46-07.jpg?direct&}}

**Pagkahuman sa pila ka adlaw, nagplano ang mga Judio  nga pat-yon nila si Saulo.  Nagpadala sila ug mga tawo nga bantayan si Saulo sa ganghaan sa siyudad aron pat-yon siya. Apan nahibaw-an ni Saulo ang ilang plano, ug gitabangan siya sa iyang mga higala nga maka-ikyas.  Usa ka gabii, gipaubos nila si Saulo ug gihinay-hinay sa pader sulod sa bukag. Pagkahuman ug ik-yas ni Saulo sa Damascus, nagpadayon lang siya ug sangyaw mahitungod kang Jesus.**

{{https://api.unfoldingword.org/obs/jpg/1/en/360px/obs-en-46-08.jpg?direct&}}

**Niadto si Saulo sa Jerusalem aron makipagkita sa mga sumusunod, apan nahadlok sila kang Saulo. Gidala ni Barnabas, usa ka magtutuo, si Saulo didto sa mga apostoles.  Gisulti ni Barnabas ang kaisog ni Saulo sa pagsangyaw didto sa Damascus. Busa sukad niadto, kauban na nila si Saulo.**

{{https://api.unfoldingword.org/obs/jpg/1/en/360px/obs-en-46-09.jpg?direct&}}

**Niadto sa siyudad sa Antioch ang uban nga magtutuo nga nilakaw sa Jerusalem tungod sa paglutos kanila. Didto nagsangyaw sila mahitungod kang Jesus. Kadaghanan sa mga tawo sa Antioch dili Judio, apan daghan sa ila ang mituo kang Jesus. Niadto si Barnabas ug si Saulo didto aron magtudlo sa mga bag-ong magtutuo mahitungod kang Jesus ug aron mapalig-on ang mga kasimbahanon. Ang mga sumusunod ni Jesus sa Antioch mao ang unang gitawag nga mga Kristohanon.**

{{https://api.unfoldingword.org/obs/jpg/1/en/360px/obs-en-46-10.jpg?direct&}}

**Usa ka adlaw, samtang nag-puasa ug nag-ampo ang mga Kristohanon sa Antioch, miingon ang Espiritu Santo kanila,”Igahin ninyo alang kanako si Barnabas ug si Saulo tungod kay naa koy ipabuhat kanila.” Busa gi-ampoan nila sila Barnabas ug Saulo ug gipandongan nila sa ilang mga kamot. Unya ila na sila gipalakaw aron magsangyaw sa uban pa nga mga lugar mahitungod kang Jesus. Nagtudlo si Barnabas ug Saulo sa mga nagkalain-lain nga mga grupo nga tawo, ug daghan ang mituo kang Jesus.**

//Ang Istorya gikas sa Biblia: Binuhatan 8:3; 9:1-31; 11:19-26; 13:1-3//
