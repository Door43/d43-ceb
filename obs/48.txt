====== 48.Si Jesus ang Gisaad Nga Mesiyas ======

{{https://api.unfoldingword.org/obs/jpg/1/en/360px/obs-en-48-01.jpg?direct&}}

**Pagmugna sa kalibotan, ang tanan hingpit ug wala pay sala sa kalibotan.  Naghigugmaay si Adan ug Eba, ug ilang gimahal ang Dios. Walay pay sakit ug kamatayon.  Mao ta ni ang gusto sa Dios para sa kalibotan.**

{{https://api.unfoldingword.org/obs/jpg/1/en/360px/obs-en-48-02.jpg?direct&}}

**Misulti si Satanas pinaagi ang bitin aron mailad niya si Eba. Unya nakasala si Eba ug Adan batok sa Dios. Tungod kay nakasala sila, tanang tawo sa kalibotan matakdan ug sakit ug mamatay.**

{{https://api.unfoldingword.org/obs/jpg/1/en/360px/obs-en-48-03.jpg?direct&}}

**Tungod kay nakasala sila Adan ug Eba, naay dili maayo nga nahitabo. Nahimo silang kaaway sa Dios ug tungod niini, tanan tawo sa kalibotan sukad-sukad, natawo nga sal-an ug kaaway napud sa Dios. Naguba ang relasyon sa Dios ug ang mga tawo tungod sa sala. Apan naay plano ang Dios nga mabalik kini nga relasyon.**

{{https://api.unfoldingword.org/obs/jpg/1/en/360px/obs-en-48-04.jpg?direct&}}

**Nagsaad ang Dios nga usa sa kaliwat ni Eba maoy mo dugmok sa ulo ni Satanas ug si Satanas maoy mo samad sa iyang tikod. Nagpasabot ni nga pat-yon ni Satanas ang Mesiyas, apan ibanhaw siya sa Dios. Ang Mesiyas ang muguba sa gahom ni Satanas hangtod sa kahangtoran.  Milabay ang daghan ka tuig, gibutyag sa Dios nga ang Mesiyas si Jesus. **

{{https://api.unfoldingword.org/obs/jpg/1/en/360px/obs-en-48-05.jpg?direct&}}

**Kadtong giguba sa Dios ang tibuok kalibutan sa lunop, naghatag siya ug sakayan nga moluwas sa mga tawo nga mituo kaniya. Sama pud nga angay mamatay tanan nga tawo tungod sa ilang mga sala, apan gihatag sa Dios si Jesus nga muluwas sa tanan nga mutuo kaniya.**

{{https://api.unfoldingword.org/obs/jpg/1/en/360px/obs-en-48-06.jpg?direct&}}

**Sa pila ka gatos ka tuig, ang mga pari mag hatag ug halad sa Dios para sa mga tawo aron ipakita sa ila ang silot nga angay nilang madawat  tungod sa ilang mga sala. Apan kani nga mga halad dili makatangtang sa ilang mga sala.  Si Jesus ang Labaw nga Pangulong Pari.  Dili siya sama sa uban nga mga pari. Iyang gihalad ang iyang kaugalingon aron mawala ang mga sala sa tanan nga mga tawo sa kalibotan.  Si Jesus ang hingpit nga pangulong pari kay iyang gikuha ang silot sa tanan nga sala nga nabuhat sa tawo.**

{{https://api.unfoldingword.org/obs/jpg/1/en/360px/obs-en-48-07.jpg?direct&}}

**Miingon ang Dios kang Abraham,”Pinaagi kanimo, tanang grupo sa mga tawo sa kalibotan mapanalanginan.” Kaliwat ni Abraham si Jesus busa tanan nga mga grupo sa tawo mapanalanginan pud pinaagi kang Jesus. Ang tanan nga mutuo kang Jesus maluwas sa ilang mga sala ug  mahimong espirituhanon nga mga anak ni Abraham.**

{{https://api.unfoldingword.org/obs/jpg/1/en/360px/obs-en-48-08.jpg?direct&}}

**Kadtong giingnan sa Dios si Abraham nga iyang ihalad ang iyang anak nga si Isaac, gitagaan siya sa Dios ug karnero nga maoy ihalad ilis sa iyang anak. Angay ta tanan mamatay tungod sa atong mga sala, apan gihatag sa Dios si Jesus, ang Nating Karnero sa Dios, nga mamatay para sa atong mga sala.**

{{https://api.unfoldingword.org/obs/jpg/1/en/360px/obs-en-48-09.jpg?direct&}}

**Kadtong nagpadala ang Dios sa pinaka ulahi nga peste sa Ehipto, giingnan niya tanan nga pamilya nga Israelhanon nga mag katay ug hingpit nga karnero ug ibutang ang dugo niini sa ibabaw ug sa mga gilid sa ilang pultahan. Kadtong nakita na sa Dios ang dugo, nilabay lang siya sa ilang mga balay ug wala niya gipatay ang kamagwangan nga anak nga lalaki. Ilang ning gitawag nga Pista sa Paglabay sa Anghel.**

{{https://api.unfoldingword.org/obs/jpg/1/en/360px/obs-en-48-10.jpg?direct&}}

**Si Jesus ang Karnero sa Pagsaylo. Hingpit ug wala siyay sala kadtong gipatay siya sa panahon sa pagsaulog sa Pagsaylo.  Bisan kinsa nga mutuo kang Jesus, pagabayaran ang iyang mga sala sa dugo ni Jesus ug dili na siya silotan sa Dios.**

{{https://api.unfoldingword.org/obs/jpg/1/en/360px/obs-en-48-11.jpg?direct&}}

**Naghimo ang Dios ug kasabotan uban ang mga Israelita, ang iyang pinili nga mga tawo. Apan ang Dios naghimo ug Bag-o nga Kasabotan nga para na sa tanang tawo. Tungod aning Bag-o nga Kasabotan, bisan kinsa nga mutuo kang Jesus, apil na sa iyang katawhan.**

{{https://api.unfoldingword.org/obs/jpg/1/en/360px/obs-en-48-12.jpg?direct&}}

**Usa ka bantogan nga propeta si Moses ug gisangyaw niya ang pulong sa Dios.  Apan si Jesus ang pinaka bantogan nga propeta sa tanan. Dios siya, busa tanan nga iyang gibuhat ug giingon, kalihokan ug pulong ni sa Dios. Mao ni ngano gitawag si Jesus ug Pulong sa Dios.**

{{https://api.unfoldingword.org/obs/jpg/1/en/360px/obs-en-48-13.jpg?direct&}}

**Nisaad ang Dios kang David nga usa sa iyang kaliwat maghari sa iyang katawhan hangtod sa kahangtoran.  Kay si Jesus ang Anak sa Dios ug siya ang Mesiyas, siya ang tinuyo nga kaliwat ni David nga makahari hangtod sa kahangtoran**.

{{https://api.unfoldingword.org/obs/jpg/1/en/360px/obs-en-48-14.jpg?direct&}}

**Si David nahimong hari sa Israel, apan si Jesus ang hari sa langit ug tibuok kalibotan. Mobalik siya ug maghari hangtod sa kahangtoran sa iyang gingharian nga matarong ug malinawon. **

//Ang istorya gikan sa Biblia: Genesis 1-3, 6, 14, 22; Exodus 12, 20; 2 Samuel 7; Hebreo 3:1-6, 4:14-5:10, 7:1-8:13, 9:11-10:18; Gipadayag 21//
