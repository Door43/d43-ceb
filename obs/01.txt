====== Ang Pag-pamuhat ======



{{https://api.unfoldingword.org/obs/jpg/1/en/360px/obs-en-01-01.jpg?direct&}}

Mao ni ang sinugdanan sa paghimo sa tanang butang. Gihimo sa Dios ang  langit ug yuta  ug ang tanang butang niini sa  sulod sa unum ka adlaw. Human himoa sa Ginoo ang kalibutan, walay sulod, ngitngit og wala pa na porma. Apan ang Espiritu sa Dios anaa sa ibabaw katubigan.



{{https://api.unfoldingword.org/obs/jpg/1/en/360px/obs-en-01-02.jpg?direct&}}

Miingon ang Dios, "Mahimo ang Kahayag!" ug diha ang kahayag. Ug nakita sa Dios ang kahayag nga maayo ug gitawag niya  kini ug "adlaw."Gilain niya ang kangit-ngit sa kahayag.  Gitawag niya kini ug "gabii."  gihimo sa Dios ang kahayag sa unang adlaw sa  iyang pag-pamuhat.



{{https://api.unfoldingword.org/obs/jpg/1/en/360px/obs-en-01-03.jpg?direct&}}

Sa ikaduhang adlaw sa pag-pamuhat, nagsulti ang Dios ug nahimo ang kawanangan sa  ibabaw sa yuta. Gihimo niya ang kawanangan nga mobahin sa tubig sa ibabaw ug ngadto sa ubos niini.



{{https://api.unfoldingword.org/obs/jpg/1/en/360px/obs-en-01-04.jpg?direct&}}

Sa ikatulong adlaw,  gisulti  sa Dios ug nabahin ang tubig sa mala nga yuta. Ug ang mamala nga dapit gihinganlan sa Dios nga "yuta," ug ang mga tubig iyang gihinganlan nga "Dagat" ug nakita sa Dios nga kini maayo.



{{https://api.unfoldingword.org/obs/jpg/1/en/360px/obs-en-01-05.jpg?direct&}}

Miingon ang Dios,  "mutubo sa yuta ang lain-laing  tanom ug mga kahoy." ug nahitabo kini. Nakita sa Dios ang iyang gipanghimo nga maayo kini.



{{https://api.unfoldingword.org/obs/jpg/1/en/360px/obs-en-01-06.jpg?direct&}}

Sa ika-upat ka adlaw sa pag-pamuhat, misulti ang Dios ug nahimo ang adlaw, bulan, ug kabituunan. Gihimo sa Dios kining tanan aron magahatag ug kahayag sa kalibutan ug aron mahimong tima-an sa adlaw ug gabii, mga panahon ug mga tuig. Nakita sa Dios ang iyang gihimo nga maayo kini.



{{https://api.unfoldingword.org/obs/jpg/1/en/360px/obs-en-01-07.jpg?direct&}}

Sa ika-lima ka adlaw, misulti ang Dios ug nahimo ang tanang  galangoy sa tubig ug tanang mga langgam. Nakita kini sa Dios nga maayo kini ug iya kining gipanalanginan.



{{https://api.unfoldingword.org/obs/jpg/1/en/360px/obs-en-01-08.jpg?direct&}}

Sa ika-unom ka adlaw sa pagpamuhat, misulti ang Dios, "Mahimo ang tanan nga mga mananap sa kayutaan!"
ug nahimo kining tanang tuman sa mando sa Dios. Uban niini mga binuhi nga mananap, mga mananap nga gakamang sa yuta, ug mga ihalas. Nakita sa Dios ang iyang gihimo nga maayo kini.



{{https://api.unfoldingword.org/obs/jpg/1/en/360px/obs-en-01-09.jpg?direct&}}

Ug misulti ang Dios, "Maghimo kita ug mga tawo sama sa atong dagway. Sila maoy magadumala sa tibuuk kalibutan ug magadumala sa tanang mga mananap."



{{https://api.unfoldingword.org/obs/jpg/1/en/360px/obs-en-01-10.jpg?direct&}}

Ug ang Dios mikoha ug yuta, gihulma niya kini nga tawo, gihuypan ug nabuhi kini. Ang ngalan niining tawhana si Adan. Gihimo-an sa Dios ug tanaman si Adan aron pagapuy-an ug maatiman niya kini.



{{https://api.unfoldingword.org/obs/jpg/1/en/360px/obs-en-01-11.jpg?direct&}}

Sa tunga sa maong tanaman, adunay gitanum ang Dios nga mga duha ka pinasahi nga mga kahoy- ang kahoy sa kinabuhi ug ang kahoy sa kaalam sa pag-himo ug maayo ug dautan. Gimando-an sa Dios si Adan nga mahimo niyang kan-on ang mga bunga sa kahoy sa tanaman apan dili gayod mahimo nga paga-kan-on ang bunga sa kahoy sa kaalam sa paghimo ug maayo ug dautan. Kung iya kining paga-kan-on, mamatay siya.



{{https://api.unfoldingword.org/obs/jpg/1/en/360px/obs-en-01-12.jpg?direct&}}

Ug gisulti sa Dios, "Dili gayod maayo sa usakatawo nga mag-inusara." Apan walay makita ang Dios nga makauban ni Adan sa mga mananap nga nahimo niya.



{{https://api.unfoldingword.org/obs/jpg/1/en/360px/obs-en-01-13.jpg?direct&}}

Tungod niini, gipakatulog ug maayo sa Dios si Adan. ug mikuha ang Dios ug usa ka gusok, gihimo niya ug babayi ug gidala kini sa Dios ngadto kaniya.



{{https://api.unfoldingword.org/obs/jpg/1/en/360px/obs-en-01-14.jpg?direct&}}

Nakita kini ni Adan, ug miingon, "Sa katapusan niara gayod ang sama kanako, pagataw-gon siya ug babayi tungod siya gikan sa lalaki." Mao ni ang hinungdan nga ang tawo mobiya sa iyang ginikanan aron mahiusa siya sa iyang asawa.



{{https://api.unfoldingword.org/obs/jpg/1/en/360px/obs-en-01-15.jpg?direct&}}

Gihimo sa Dios ang lalaki ug babaye sama sa iyang dagway. Gipanalanginan ug gi-ingnan niya sila, "panaghan kamo, ug pag-sanay, pun-a ninyo ang tibuok kalibutan." Nakita sa Dios nga ang tanan niyang gihimo maayo kaayo. Nalipay kaayo siya sa tanan niyang gihimo. Nahitabo kini sa ika-unum ka adlaw sa pag-pamuhat.



{{https://api.unfoldingword.org/obs/jpg/1/en/360px/obs-en-01-16.jpg?direct&}}

Sa pag-abot sa ika-pito nga adlaw, nahuman sa Dios ang buluhaton. Tungod niini mipahulay siya ug gipanalanginan niya ang ika-pito nga adlaw ug gihimo niyang balaan, tungod kay mipahulay siya sa buluhaton. Ingon niini ang pag-pamuhat sa Dios sa tanang butang.



// Usa kaistorya gian sa: Genesis 1-2 //