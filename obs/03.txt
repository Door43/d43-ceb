====== 3. Ang Lunop ======

{{https://api.unfoldingword.org/obs/jpg/1/en/360px/obs-en-03-01.jpg?direct&}}

Nilabay ang dugay nga panahon, nidaghan na ang mga tawo sa kalibutan. Nahimo na silag dautan ug mapintas mao nang nakahukom ang Dios nga gub-on ang kalibutan pinaagi sa lunop.

{{https://api.unfoldingword.org/obs/jpg/1/en/360px/obs-en-03-02.jpg?direct&}}

Apan nahimuot ang Dios kang Noe. Matarung siya bisan pa ug nagpuyo siya kauban sa mga dautan. Gisultian sa Dios si Noe bahin sa lunop. Iyang gisultian nga maghimo ug dako nga sakayan.

{{https://api.unfoldingword.org/obs/jpg/1/en/360px/obs-en-03-03.jpg?direct&}}

Ang sukod sa sakayan mao ni: 140 metros ang katas-on, 23 metros ang kalapdon, 13.5 metros ang kahabog. Ang gamiton nga materyales kahoy. Tulo ka andana ang sakayan, daghan ug kuwarto, ug naay atop ug bintana. Kini nga sakayan makaluwas kang Noe, sa iyang pamilya, ug tanan nga mananap sa panahon sa lunop.

{{https://api.unfoldingword.org/obs/jpg/1/en/360px/obs-en-03-04.jpg?direct&}}

Gisunod ni Noe ang Dios. Gihimo niya ang sakayan kauban sa iyang tulo ka anak nga lalaki sumala sa ingon sa Dios. Pila ka tuig ni nila gihimo kay dako ni kaayo . Gipasid-an ni Noe ang mga tawo bahin sa umaabot nga lunop ug giingnan niya sila nga dili na magpakasala ug motuo sa Dios, apan wala sila motuo niya.

{{https://api.unfoldingword.org/obs/jpg/1/en/360px/obs-en-03-05.jpg?direct&}}

Gisugo pud sa Dios si Noe ug iyang pamilya nga magtigum ug kalan-on para sa ilang kaugalingon ug para sa mga mananap. Kadtong naandam na tanan, giingnan siya sa Dios nga panahon na nga siya, iyang asawa, tulo ka anak nga lalaki, ilang mga asawa, nga mosulod na sa sakayan. Walo sila nga misulod sa sakayan.

{{https://api.unfoldingword.org/obs/jpg/1/en/360px/obs-en-03-06.jpg?direct&}}

Nagpadala ang Dios ug mga mananap nga apil sa pagsulod sa sakayan. Usa ka pares (lalaki ug babaye) sa tanan nga mananap ug langgam. Lakip pud ang pito ka pares sa mga mananap nga pwede gamiton sa paghalad. Kadtong diha na sila tanan sa sakayan, gi sirado na sa Dios ang pultahan niini.

{{https://api.unfoldingword.org/obs/jpg/1/en/360px/obs-en-03-07.jpg?direct&}}

Unya nisugod na ang ulan. Wala ni undang sa kuwarenta ka adlaw ug gabii. Nagbugwak pud ug tubig ang yuta. Tibuok kalibotan natabonan ug tubig, bisan pa ang pinakataas nga bukid.

{{https://api.unfoldingword.org/obs/jpg/1/en/360px/obs-en-03-08.jpg?direct&}}

Namatay tanan gawas lang sa mga tawo ug mga mananap nga naa sa sakayan. Luwas ug wala sila malunod kay naglutaw lutaw ang sakayan sa tubig.

{{https://api.unfoldingword.org/obs/jpg/1/en/360px/obs-en-03-09.jpg?direct&}}

Sukad niundang ang ulan, lima pa ka bulan nga naglutaw lutaw ang sakayan. Mao pud ni nga panahon nga naghinay hinay ug hubas ang tubig. Usa ka adlaw, nakapatong na ang sakayan sa ibabaw sa bukid apan natabonan pa gihapon ang kalibotan ug tubig. Nilabay ang tulo ka bulan ug makit-an na ang tumoy sa bukid.

{{https://api.unfoldingword.org/obs/jpg/1/en/360px/obs-en-03-10.jpg?direct&}}

Human sa kuwarenta ka adlaw, nag palupad si Noe ug uwak para mahibal-an kung uga na ang yuta ug wala nay tubig. Gi pabalik-balik ang uwak apan wala ni makakita ug uga nga yuta.

{{https://api.unfoldingword.org/obs/jpg/1/en/360px/obs-en-03-11.jpg?direct&}}

Human niadtong tungura nag palupad si Noe ug salapati apan wala pud ni makakita ug uga nga yuta. Nilabay ang sa usa ka semana, iya napud ning gi palupad ug pag balik niini, nagtangag na ni ug sanga sa olibo. Nag amat-amat na ug hubas ang tubig ug nitubo napud ang mga tanum.

{{https://api.unfoldingword.org/obs/jpg/1/en/360px/obs-en-03-12.jpg?direct&}}

Sa ika tulo nga higayon pagkahuman sa usa ka semana, gipalupad napud ni Noe ang salapati. Wala na mobalik kay nakakita na ni ug iyang katugpahan kay nahubas na ang tubig.

{{https://api.unfoldingword.org/obs/jpg/1/en/360px/obs-en-03-13.jpg?direct&}}

Human sa duha ka bulan, niingon ang Dios kang Noe,“ Pwede na mo mogawas sa sakayan. Ikaw, imong pamilya ug ang tanan nga mga mananap. Panaghan kamo, panagsanay ug pun-a ang tibuok kalibotan”. Ug nigawas si Noe ug iyang pamilya sa sakayan.

{{https://api.unfoldingword.org/obs/jpg/1/en/360px/obs-en-03-14.jpg?direct&}}

Pagkagawas niya sa sakayan, naghimo si Noe ug altar diin naghalad siya sa pipila ka mananap nga pwede gamiton sa paghalad. Nalipay ang Dios sa iyang halad ug iyang gipanalanginan si Noe ug iyang pamilya.

{{https://api.unfoldingword.org/obs/jpg/1/en/360px/obs-en-03-15.jpg?direct&}}

Niingon ang Dios, “Nagsaad ko nga dili na nako itunglo ang yuta tungod sa mga dautan nga buluhaton sa mga tawo o gub-on ang kalibutan sa lunop bisan pa sal-an na sila sukad pa sa pag ka bata".

{{https://api.unfoldingword.org/obs/jpg/1/en/360px/obs-en-03-16.jpg?direct&}}

Naghimo ang Dios sa kinaunahan nga bangaw isip timaan sa iyang saad. Kada naay bangaw sa langit, ang Dios ug ang iyang mga katawhan, mahinumdum sa iyang saad.

//Ang istorya gikan sa Biblia: Genesis 6-8//
