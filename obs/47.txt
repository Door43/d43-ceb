====== 47. Si Pablo Ug Silas Sa Philippi ======

{{https://api.unfoldingword.org/obs/jpg/1/en/360px/obs-en-47-01.jpg?direct&}}

**Gigamit ni Saulo ang iyang Romano nga ngalan nga ‘Pablo” samtang nagbiyahe siya sa tibuok nga gingharian sa Roma. Usa ka adlaw, niadto siya ug iyang higala nga si Silas sa lungsod nga Philippi aron magsangyaw sa maaayong balita mahitungod kang Jesus. Niadto sila sa may sapa diin nagtapuk ang mga tawo aron mag-ampo. Nagkita sila didto sa usa ka babaye nga ang ngalan Lydia nga usa ka negosyante. Iyang gi mahal ug gisimba ang Dios.**

{{https://api.unfoldingword.org/obs/jpg/1/en/360px/obs-en-47-02.jpg?direct&}}

**Gidawat niya ang Dios ug mituo siya ug ang iyang pamilya sa mensahe mahitungod kang Jesus. Nag pabawtismo sila. Iyang gi dapit sila Pablo ug Silas nga mupuyo sa ilang balay, ug didto sila namuyo.**

{{https://api.unfoldingword.org/obs/jpg/1/en/360px/obs-en-47-03.jpg?direct&}}

**Kanunay magkita sila Pablo, Silas ug ang mga tawo sa lugar diin sila mag-ampo.  Kada adlaw, sa ilang paglakaw padulong didto, naay babayeng ulipon nga nayawaan nga mag sunod-sunod kanila. Maka tagna siya sa kaugmahon sa mga tawo tungod sa demonyo sulod kaniya. Naka kuwarta ang iyang mga agalon sa iyang pagpanagna.**

{{https://api.unfoldingword.org/obs/jpg/1/en/360px/obs-en-47-04.jpg?direct&}}

**Kada labay nila Pablo ug Silas, mosinggit ang ulipon ug,”Sulogoon ni sila sa Dios nga Labaw nga Makagagahum. Nagasulti sila sa paagi nga maluwas mo!”. Kanunay ni niya buhaton mao nang naglagot si Pablo.**

{{https://api.unfoldingword.org/obs/jpg/1/en/360px/obs-en-47-05.jpg?direct&}}

**Usa ka adlaw, samtang misugod napud ug singgit ang ulipon, nilingi si Pablo kaniya ug giingnan ni Pablo ang demonyo nga naa kaniya,” Sa ngalan ni Jesus, gawas!” Diha-diha nibiya ang demonyo sa ulipon.**

{{https://api.unfoldingword.org/obs/jpg/1/en/360px/obs-en-47-06.jpg?direct&}}

**Nasuko kaayo ang mga agalon sa ulipon kang Pablo ug Silas. Nakahuna-huna sila nga kung wala na ang demonyo sulod sa ulipon,  dili na sila maka kuwarta.**

{{https://api.unfoldingword.org/obs/jpg/1/en/360px/obs-en-47-07.jpg?direct&}}

**Busa gidala sa mga agalon sila Pablo ug Silas sa Romano nga awtoridad. Gikulata sila ug gipreso.**

{{https://api.unfoldingword.org/obs/jpg/1/en/360px/obs-en-47-08.jpg?direct&}}

**Didto sila gibutang sa pinaka suok nga parte sa presohan ug gikadena ang ilang mga tiil. Apan sa tunga-tunga sa gabii, nanganta ug nagdayeg sila Pablo ug Silas sa Dios.**

{{https://api.unfoldingword.org/obs/jpg/1/en/360px/obs-en-47-09.jpg?direct&}}

**Kalit lang nga naglinog ug kusog! Tanan nga purtahan sa presohan naabli, ug ang mga kadena sa mga preso nangatangtang**!

{{https://api.unfoldingword.org/obs/jpg/1/en/360px/obs-en-47-10.jpg?direct&}}

**Nakamata ang taga bantay sa presohan. Nahadlok siya kay nakit-an niya nga abri ang mga purtahan! Nakaingon siya nga naka-ikyas tanan nga preso, busa nakahuna-huna siya nga magpakamatay. Apan nakit-an siya ni Pablo ug misinggit si Pablo,”Ayaw pagpakamatay! Dia ra mi tanan.”**

{{https://api.unfoldingword.org/obs/jpg/1/en/360px/obs-en-47-11.jpg?direct&}}

**Nagkurog nga miduol ang taga bantay kang Pablo ug Silas ug nangutana, ”Unsa akong buhaton aron maluwas?” Nitubag si Pablo,”Tuo kang Jesus, ang Magtutudlo, ug ikaw,ug ang imong pamilya maluwas.” Gidala sa tagabantay sila Pablo ug Silas sa iyang balay ug iyang gitambalan ilang mga samad. Nagsangyaw si Pablo sa maayong balita mahitungod kang Jesus sa tanan tawo didto sa balay**.

{{https://api.unfoldingword.org/obs/jpg/1/en/360px/obs-en-47-12.jpg?direct&}}

**Ang tagabantay sa presohan ug ang iyang tanan nga pamilya mituo kang Jesus ug nagpabawtismo. Gipakaon niya sila Pablo ug Silas ug malipayon silang tanan.**

{{https://api.unfoldingword.org/obs/jpg/1/en/360px/obs-en-47-13.jpg?direct&}}

**Sunod nga adlaw, gibuhian na sa mga pangulo sa siyudad sila Pablo ug Silas . Giingnan nila sila nga mobiya sa Philippi.  Nibisita sila Pablo ug Silas kang Lydia ug uban nga mga higala usa sila nilakaw sa siyudad. Nikatag na ang maayong balita mahitungod kang Jesus ug nidaghan na ang mga sumusunod Niya.**

{{https://api.unfoldingword.org/obs/jpg/1/en/360px/obs-en-47-14.jpg?direct&}}

**Niadto si Pablo ug ang uban pang mga pangulo sa mga Kristiano sa lain-lain nga mga siyudad. Nagsangyaw ug nagtudlo sila sa maayong balita mahitungod  kang Jesus. Nagsulat pud sila sa mga magtutuo sa mga kasimbahan aron madasig ug matudloan sila.  Ang uban nga gi pangsulat nila naapil sa Biblia.**

//Ang Istorya gikan sa Biblia: Binuhatan 16:11-40//
