====== 42. Ang Pagbalik ni Jesus sa Langit ======

{{https://api.unfoldingword.org/obs/jpg/1/en/360px/obs-en-42-01.jpg?direct&}}

Nianang adlawa sa pagkabanhaw ni Jesus, naay duha ka sumusunod ni Jesus nga miadto sa usa ka duol nga lungsod. Samtang naglakaw sila, naghisgot sila bahin sa nahitabo kang Jesus. Nagdahom sila nga siya ang Mesiyas, apan namatay man hinoon siya. Unya karon, niingon ang mga babaye nga nabanhaw siya. Wala na sila kabalo kung unsa ang ilang tuohan.

{{https://api.unfoldingword.org/obs/jpg/1/en/360px/obs-en-42-02.jpg?direct&}}

Miduol si Jesus ug mikuyog sa ilaha. Apan wala sila makaila kang Jesus. Nangutana si Jesus kung unsa ilang gi hisgutan ug ilang gisultihan siya sa mga katingalahang nahitabo mahitungod kang Jesus sa miagi nga pila ka adlaw. Nakaingon ang duha nga nagkigistorya lang sila ug langyaw nga wala masayod sa mga panghitabo sa Jerusalem.

{{https://api.unfoldingword.org/obs/jpg/1/en/360px/obs-en-42-03.jpg?direct&}}

Anang tungora, gipasabot ni Jesus sa ila unsay nasulat sa pulong sa Dios mahitungod sa Mesiyas. Gipahinumduman niya sila sa gisulti sa mga propeta nga ang Mesiyas mag-antos, pat-yon, apan mabanhaw sa ikatulong adlaw. Gabii na sila niabot sa lungsod nga ilang ab-tan.

{{https://api.unfoldingword.org/obs/jpg/1/en/360px/obs-en-42-04.jpg?direct&}}

Gi agda sa duha si Jesus nga mukuyog nila ug miuban si Jesus sa ilaha. Kadtong nanihapon na sila, gikuha ni Jesus ang pan, nag pasalamat sa Dios ug iya ning gipikas -pikas. Ug niadtong higayona, nailhan nila nga si Jesus diay ilang kauban, apan sa kalit lang nawala siya sa ilang panan-aw.

{{https://api.unfoldingword.org/obs/jpg/1/en/360px/obs-en-42-05.jpg?direct&}}

Miingon sila, “Si Jesus diay to! Mao diay pagkanindot sa atong gibati sa dihang nag istorya siya sa atoa sa pulong sa Dios!" Unya mibalik dayon sila sa Jerusalem. Pag-abot nila, giingnan nila ang mga sumusunod,”Buhi si Jesus! Nakit-an namo siya!"

{{https://api.unfoldingword.org/obs/jpg/1/en/360px/obs-en-42-06.jpg?direct&}}

Samtang nagsultihanay pa sila, kalit lang nga nagpakita si Jesus sa ila ug miingon, “Ang kalinaw maanaa kaninyo.” Abi nilag kalag siya apan miingon si Jesus,”Nganong nahadlok mo ug nagduha-duha? Tan-awa ninyo ang akong mga tiil ug kamot. Naay koy lawas. Ang mga kalag, wala. “  Para mapamatuod niya nga dili siya kalag, nangayo siya ug pagkaon. Gihatagan nila siya ug usa ka hiwa nga luto nga isda ug iya ning gikaon.

{{https://api.unfoldingword.org/obs/jpg/1/en/360px/obs-en-42-07.jpg?direct&}}

Miingon si Jesus,”Mao kini ang akong giingon kaninyo, nga tanan nga nasulat bahin nako sa pulong sa Dios, matuman gayod.” Unya gilamdagan ni Jesus ang ilang mga hunahuna aron masabtan nila ang pulong sa Dios. Miingon siya,”Nasulat na kaniadto pa nga ang Mesiyas mag-antos, mamatay, ug mabanhaw sa ikatulo ka adlaw."

{{https://api.unfoldingword.org/obs/jpg/1/en/360px/obs-en-42-08.jpg?direct&}}

“Nasulat pud sa kasulatan nga akong mga sumusunod maoy magsangyaw nga magbasol ang tanan aron mapasaylo sa ilang mga sala. Himuon nila ni sugod sa Jerusalem, unya sa tanan katawhan sa kalibotan. Saksi mo niining mga butanga.”

{{https://api.unfoldingword.org/obs/jpg/1/en/360px/obs-en-42-09.jpg?direct&}}

Nagpakita si Jesus sa iyang mga susmusunod sa makadaghang higayon sulod sa 40 ka adlaw gikan siya nabanhaw. Dihay usa ka higayon nga nagpakita siya sa 500 ka tawo. Sa lain-lain nga pamaagi, gipamatud-an ni Jesus sa iyang mga sumsusunod nga buhi siya ug iya silang gitudloan mahitungod sa gingharian sa Dios.

{{https://api.unfoldingword.org/obs/jpg/1/en/360px/obs-en-42-10.jpg?direct&}}

Miingon si Jesus sa iyang mga sumusunod, “Gihatag kanako ang tanang gahom sa langit ug sa yuta. Adtoi ninyo ang mga tawo sa tanan nga dapit ug himoa ninyo sila nga akong mga sumusunod, bautismohi ninyo sila sa ngalan sa Amahan, sa Anak, ug sa Espiritu Santo. Tudloi ninyo sila sa pagtuman sa tanan nga akong gisugo kaninyo. Hinumdomi nga mag uban ko kanunay ninyo.”

{{https://api.unfoldingword.org/obs/jpg/1/en/360px/obs-en-42-11.jpg?direct&}}

Human sa 40 ka adlaw gikan sa pagkabanhaw ni Jesus, miingon siya sa mga sumusunod,”Ayaw sa mo pagbiya sa Jerusalem hangtod tagaan mo sa Dios Amahan ug gahom gikan sa Espiritu Santo.” Unya nikayab na siya didto sa langit. Gilibotan siya ug panganod ug nawala siya sa ilang panan-aw. Milingkod siya sa tuong bahin sa Dios para maghari sa tanan.

//Ang Istorya gikan sa Biblia: Mateo 28:16-20; Marcus 16:12-20; Lucas 24:13-53; Juan 20:19-23; Binuhatan 1:1-11//
