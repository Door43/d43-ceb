====== 40. Gilansang Sa Krus Si Jesus ======

{{https://api.unfoldingword.org/obs/jpg/1/en/360px/obs-en-40-01.jpg?direct&}}

Pagkahuman ug bugal-bugal sa mga sundalo ni Jesus, ila na siyang gidala aron ilansang sa krus. Ilang gipapas-an sa iya ang krus kung diin siya mamatay.

{{https://api.unfoldingword.org/obs/jpg/1/en/360px/obs-en-40-02.jpg?direct&}}

Gidala siya sa mga sundalo paingon sa lugar nga gitawag “Lugar sa Bagolbagol,”. Didto ilang gilansang ang iyang mga kamot ug tiil sa krus. Apan miingon si Jesus, “Amahan, pasayloa sila tungod kay wala sila masayod sa ilang gibuhat.” Gisugo ni Pilato nga isulat sa usa ka karatula “Hari sa mga Judio” ug ibutang sa krus ibabaw ni Jesus.

{{https://api.unfoldingword.org/obs/jpg/1/en/360px/obs-en-40-03.jpg?direct&}}

Ug gibahin-bahin sa mga sundalo ang mga sanina ni Jesus sa pagripa. Nahitabo ang propesiya nga nag- ingon,”Gibahin-bahin nila ang akong sanina ug giripahan nila kini.”

{{https://api.unfoldingword.org/obs/jpg/1/en/360px/obs-en-40-04.jpg?direct&}}

May duha usab ka tulisan nga gilansang sa wala ug tuo ni Jesus. Nagbugal-bugal ang usa kang Hesus apan ang usa miingon,“Wala ka ba mahadlok sa Dios? Kitang duha nakasala, apan kining tawhana walay sala.” Unya miingon siya kang Jesus, “Hinumdomi intawon ko sa imong gingharian.” Mitubag si Jesus sa iya, “Karong adlawa, uban ka na nako sa Paraiso.”

{{https://api.unfoldingword.org/obs/jpg/1/en/360px/obs-en-40-05.jpg?direct&}}

Gibugal-bugalan si Jesus sa mga pangulo sa mga Judio ug uban pa nga mga tawo sa tapuk. Miingon sila,”Kung ikaw Anak sa Dios, kanaug sa krus ug luwasa imong kaugalingon. Unya, motuo kami kanimo.”

{{https://api.unfoldingword.org/obs/jpg/1/en/360px/obs-en-40-06.jpg?direct&}}

Unya ang langit sa tibuok nga rehiyon mingitngit bisan pag udto ni. Nihangtod ni ug tulo ka oras.

{{https://api.unfoldingword.org/obs/jpg/1/en/360px/obs-en-40-07.jpg?direct&}}

Unya misinggit si Jesus, “Nahuman na! Amahan, itug-yan ko nimo ang akong espiritu.” Niduko siya ug namatay. Dayon naglinog ,ug napikas ang dako nga tilon sa Templo nga maoy nagbulag sa tawo ug sa presensya sa Dios, gikan sa taas paubos.

{{https://api.unfoldingword.org/obs/jpg/1/en/360px/obs-en-40-08.jpg?direct&}}

Tungod sa iyang kamatayon, mahimo na nga ang mga tawo makaduol sa Dios. Nakita sa sundalo nga nagbantay kang Hesus ang tanan nga nahitabo ug miingon siya,”Inosente gyud ni nga tawo. Siya ang Anak sa Dios.”

{{https://api.unfoldingword.org/obs/jpg/1/en/360px/obs-en-40-09.jpg?direct&}}

Naay duha ka pangulo sa mga Judio nga si Jose ug Nicodemo nga mituo nga si Jesus ang Mesiyas. Gihangyo nila si Pilato nga kuhaon ang lawas ni Jesus. Giputos ni nila ug panapton ug gibutang sa lubnganan nga gihimo gkan sa bato. Unya giligid nila ang dako nga bato aron masirado ang bab-a sa lubnganan.

//Ang Istorya gikan sa Biblia: Mateo 27:27-61; Marcus 15:16-47; Lucas 23:26-56; Juan 19:17-42//
