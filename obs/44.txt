====== 44. Ang Pag-ayo Ni Pedro Ug Juan Sa Bakol ======

{{https://api.unfoldingword.org/obs/jpg/1/en/360px/obs-en-44-01.jpg?direct&}}

**Usa ka adlaw, niadto si Pedro ug Juan sa templo. Kadtong duol na sila sa ganghaan sa templo, nakakita sila ug bakol nga nagpakalimos.**

{{https://api.unfoldingword.org/obs/jpg/1/en/360px/obs-en-44-02.jpg?direct&}}

**Gitanaw ni Pedro ang bakol ug miingon,”Wala koy kwarta nga mahatag nimo. Apan naa koy lain nga ihatag nimo. Sa ngalan ni Jesus, tindog ug lakaw.”**

{{https://api.unfoldingword.org/obs/jpg/1/en/360px/obs-en-44-03.jpg?direct&}}

**Diha-diha, gi-ayo sa Dios ang bakol ug misugod siya ug lakaw ug lukso sa palibot. Gidayeg niya ang Dios. Natingala ang mga tawo didto sa hawanan sa templo.**

{{https://api.unfoldingword.org/obs/jpg/1/en/360px/obs-en-44-04.jpg?direct&}}

**Nagdali-dali ang katawhan nga mitanaw sa tawo nga naayo.  Miingon si Pedro kanila,”Ngano natingala man mo nga naayo ni siya? Wala siya maayo tungod sa among gahum ug kamaayo. Kundili naayo siya sa gahum ni Jesus ug sa pagtuo nga gihatag ni Jesus kaniya.**

{{https://api.unfoldingword.org/obs/jpg/1/en/360px/obs-en-44-05.jpg?direct&}}

** “Kamo ang nag-ingon sa gobernador nga Romano nga pat-yon si Jesus. Gipatay ninyo ang tawo nga tinubdan ug kinabuhi, apan gibanhaw siya sa Dios.  Wala cguro mo makasabot sa inyong gibuhat, apan gigamit ni sa Dios aron matuman ang propesiya nga ang Mesiyas mag-antos ug mamatay.  Busa karon, maghinulsol namo, balik na sa Dios aron mapasaylo namo sa inyong mga sala!"**

{{https://api.unfoldingword.org/obs/jpg/1/en/360px/obs-en-44-06.jpg?direct&}}

**Nasuko ang mga pangulo sa magbalantay sa Templo sa mga gipanulti nI Pedro ug Juan. Gidakop sila ug gi preso. Apan daghan ang mituo sa mensahe ni Pedro ug mga 5,000 nga mga lalaki ang mituo kang Jesus.**

{{https://api.unfoldingword.org/obs/jpg/1/en/360px/obs-en-44-07.jpg?direct&}}

**Sunod nga adlaw, gidala si Pedro ug Juan sa mga pangulo sa mga Judio didto sa pangulong pari ug uban pang pangulo. Nangutana sila kang Pedro ug Juan,”Sa unsang gahom ug kang kinsang gahom ang inyong gigamit sa pag-ayo sa tawo nga bakol?”**

{{https://api.unfoldingword.org/obs/jpg/1/en/360px/obs-en-44-08.jpg?direct&}}

**Nitubag si Pedro,”Ang tawo nga nagtindog sa inyong atubangan naayo tungod sa gahom ni Jesus, ang Mesiyas. Inyo siyang gilansang sa krus, apan gibanhaw siya sa** **Dios.  Inyo siyang gisalikway apan walay lain nga makaluwas nato kon dili ang gahom ni Jesus!”**

{{https://api.unfoldingword.org/obs/jpg/1/en/360px/obs-en-44-09.jpg?direct&}}

**Natingala sila kang Pedro ug Juan tungod kay wala gyud silay kahadlok sa pagsulti. Nasayod man sila nga ang duha ordinary lang nga mga tawo ug dili edukado. Apan ilang nahinumduman nga kining mga tawhana nakauban ni Jesus.  Human nila gihulga si Pedro ug Juan, ila na ning gipalakaw.**

//Ang Istorya gikan sa Biblia: Binuhatan 3:1-4:22//
