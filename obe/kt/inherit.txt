====== makapanunod, panulondon, manununod ======

===== Ipasabot: =====

Ang pulong nga "makapanunod" ug "panulondon" naghisgot sa pagdawat ug bilinhon nga butang gikan sa ginikanan o ubang tawo tungod kay adunay espesyal nga relasyon sa mao nga tawo. Ang "manununod" mao ang mudawat sa panulondon.

  * Ang pisikal nga panulondon mahimo nga kwarta, yuta, o bisan unsang klase sa kabtangan.
  * Ang espirituhanong panulondon kay mao ang ginahatag sa Dios sa mga tawo nga adunay pagsalig kang Jesus, lakip na ang panalangin sa karon nga kinabuhi ug sa kinabuhi nga walay kataposan nga kauban siya.
  * Ang Biblia ginatawag usab ang katawhan sa Dios nga panulondon, nga nagpasabot nga sila iyang panag-iyahan; bilinhon nga panag-iyahan niya sila.
  * Ang "tradisyon" sama lamang sa pulong nga panulondon, apan kini naghisgot sa panalangin nga dili magunitan o kinaiyahan nga madawat sa usa ka tawo gikan sa iyang ginikanan o sa Dios.
  * Ang Dios nagsaad kang Abraham ug sa iyang kaliwatan nga sila makapanunod sa yuta sa Canaan, ug kini mailaha hangtod sa kahangturan.
  * Aduna usab mahulagwayon o espirituhanong paagi aron ang katawhan sa Dios makapanunod sa "panulondon nga yuta." kini nagpasabot nga sila mahimong mauswagon ug mapanalanginan sa Dios sa pisikal ug sa espirituhanong paagi.
  * Sa Bag-ong Kasabotan, ang Dios nagsaad nga ang katong mosalig kang Jesus makabaton ug "kaluwasan" ug "kinabuhing walay kataposan." Kini usab nagpahayag nga "makapanunod sa gingharian sa Dios." kini nga espirituhanong panulondon molungtad hangtod sa kahangturan.
  * Adunay mga mahulagwayong kahulogan niini nga mga termino:
      * Ang Biblia miingon nga ang mga maalamon nga tawo "makapanunod ug himaya" ug ang mga matarong nga tawo "makapanunod sa mga maayong butang."
      * Ang "pagpanunod sa mga saad" nagpasabot nga pagdawat sa tanang maayong butang nga gisaad sa Dios sa iyang katawhan.
      * Kini nga termino ginagamit usab sa dili maayo nga paagi aron maghisgot sa buang-buang nga tawo nga "makapanunod sa hangin" o "makapanunod sa binuang." Kini nagpasabot nga sila makadawat sa bunga sa ilang makakasala nga binuhatan, kauban sa silot ug walay bili nga pagpuyo.

===== Posibleng Paagi sa Paghubad: =====

  * Kanunay nga tan-awa kung aduna bay termino sa gipunting nga pinulongan sa konsepto sa "manununod" o sa panulondon ug gamita kini nga pulong.
  * Depende sa konteksto, ang ubang pamaagi sa paghubad sa "makapanunod" mahimong hubaron sa "pagdawat" o "iya" o "pagpanag-iya."
  * Ang mga pamaagi sa paghubad sa "panulondon" lakip ang pulong nga, "saad nga gasa" o "sigurado nga panag-iyahan."
  * Kung ang Ginoo maghisgot sa iyang katawhan isip iyang panulondon mahimo kining hubaron nga, "mga bilinhon niya nga panag-iyahan."
  * Ang termino nga "manununod" mahimong hubaron sa pulong o hugpong sa pulong nga nagpasabot, "pribilehiyadong anak nga makadawat sa kabtangan sa Amahan " o "tawo nga gipili nga mudawat sa espirituhanong panalangin."
  * Ang pulong nga "panulondon" mahimng hubaron sa, "panalangin  gikan sa Dios" o "napanunod nga panalangin."

(Tan-awa: [[:ceb:obe:other:heir|heir]], [[:ceb:obe:other:canaan|Canaan, Canaanite]], [[:ceb:obe:kt:promisedland|Promised Land]])

===== Asa Makita sa Biblia: =====

{{topic>:en:bible?inherit&nocomments}}

===== Mga Pananglitan gikan sa Istorya sa Biblia: =====

  * **[[:ceb:obs:notes:frames:04-06|[04-06]]]** Pag-abot ni Abram sa Canaan, giingnan siya sa Dios “Tan-awa ang imong palibot. Ihatag nako kanimo ug sa imong mga kaliwat ingon nga **panulundon**  ang tanang yuta nga maabtan sa imong panan-aw.”
  * **[[:ceb:obs:notes:frames:27-01|[27-01]]]** Usa ka adlaw, miduol kang Jesus ang usa ka tawo nga hanas sa balaod sa mga Judio aron pagsulay kaniya ug nangutana, “Magtutudlo, unsay angay nakong buhaton aron makaangkon ko ug kinabuhi nga walay kataposan?”
  * **[[:ceb:obs:notes:frames:35-03|[35-03]]] **"Naay usa ka tawo nga adunay duha ka anak nga lalaki. Giingnan sa manghod ang iyang amahan, ‘Pa, gusto ko nga makuha na nako karon ang akong **panulondon**  sa atong katigayonan!’ Mao nga gibahin sa amahan ang iyang kabtangan sa duha niya ka mga anak.”
~~DISCUSSION~~{{tag>publish ktobs}}

~~NOCACHE~~
