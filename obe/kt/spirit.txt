====== espiritu, espirituhanon ======

===== Ipasabot: =====

Ang pulong nga "espiritu" nagpasabot sa dili lawasnon nga bahin sa pagkatawo ug dili kini makita. Kung mamatay ang tawo, mobiya ang espiritu sa iyang lawas.

  * Ang "espiritu" mahimong magpasabot sa usa ka binuhat nga walay makita nga lawas, ilabi na ang daotang espiritu.
  * Ang espiritu sa tawo mao ang kabahin sa iyang kinabuhi nga makaila sa Dios ug motuo kaniya.
  * Sa kinatibuk-an, ang "espirituhanon" naghulagway sa bisan unsa nga dili makita sama sa bisan unsa dinhi sa kalibotan.
  * Sa Biblia, ang pulong nga "espirituhanon" nagpasabot sa mga butang nga adunay kalambigitan sa Dios, ilabi na ngadto sa Balaang Espiritu.
  * Pananglitan, "espirituhanong pagkaon" nagpasabot sa pagtulon-an sa Dios nga nagpalambo sa espiritu sa tawo, ang espirituhanong kaalam" nagpasabot sa kahibalo ug pagkamatarong nga gikan sa gahom sa Balaang Espiritu.
  * Ang Dios espiritu ug gibuhat niya ang ubang espirituhanong binuhat nga walay lawas.
  * Ang mga anghel mga espiritu, lakip na ang nirebelde batok sa Dios ug nahimong daotang espiritu.
  * Ang pulong nga "espiritu" mahimo usab nga magpasabot ug "adunay kinaiya nga" sama sa "espiritu sa kaalam."

===== Posibleng Paagi sa Paghubad: =====

  * Depende sa sitwasyon, mahimong hubaron ang "espiritu" nga "kalag" o "walay lawas nga binuhat" o "kinauyokang bahin sa pagkatawo" o "binuhat nga anaa sa sulod."
  * Sa ubang bahin, ang pulong nga "espiritu" mahimong hubaron nga "daotang espiritu" o "binuhat nga daotang espiritu."
  * Usahay ang pulong nga "espiritu" magamit sa pagpadayag sa pagbati sa tawo sama sa, "ang akong espiritu nagbakho sa akong kinauyokan." Mahimo kining hubaron nga "Nagbakho ang akong espiritu" o "Nabati nako ang pagbakho sa akong sulod."
  * Ang pulong nga "espiritu" mahimong hubaron nga "kaalam sa" o "kinaiya nga" o "pagbati nga."
  * Depende sa sitwasyon, ang "espirituhanon" mahimong hubaron nga "dili lawasnon" o "gikan sa Balaang Espiritu" o "iya sa Dios" o "kabahin sa dili kalibotanong butang."
  * Mao kini ang posibleng mga paagi sa paghubad niining mosunod:
      * espirituhanong gatas = "salabtonon nga mga pagtulon-an gikan sa Dios" o "Pagtulon-an sa Dios nga nagpalambo sa espiritu (sama sa mabuhat sa gatas)."
      * espirituhanong pagkahamtong = "diosnong kinaiya nga nagpakita sa pagtuman sa Balaang Espiritu."
      * spirituhanong gasa = "pinasahi nga abilidad nga gihatag sa Balaang Espiritu."

(Tan-awa usab: [[:ceb:obe:kt:angel|anghel, arkanghel]], [[:ceb:obe:kt:satan|Satanas, demonyo, yawa]], [[:ceb:obe:kt:demon|demonyo, daotang espiritu, hugaw nga espiritu]], [[:ceb:obe:kt:holyspirit|balaangespiritu]])

===== Asa Makita sa Biblia: =====

{{topic>:en:bible?spirit&nocomments}}

===== Mga Pananglitan gikan sa istorya sa Biblia: =====

  * **[[:ceb:obs:notes:frames:13-03|[13-03]]] **Human sa tulo ka adlaw nga **espirituhanong**  pagpangandam sa mga katawhan alang sa Dios, nanaog ang Dios sa taas nga bahin sa Bukid sa Sinai uban ang dalugdog, kilat, ug panganod, ug sa kusog nga tingog sa trumpeta.
  * **[[:ceb:obs:notes:frames:40-07|[40-07]]] **Unya misinggit si Jesus, "Nahuman na! Amahan, itugyan ko sa imong mga kamot ang akong **espiritu**." Niduko siya ug namatay.
  * **[[:ceb:obs:notes:frames:45-05|[45-05]]] **Kadtong hapit na mamatay si Esteban, misinggit siya, "Jesus, dawata ang akong **espiritu**. "
  * **[[:ceb:obs:notes:frames:48-07|[48-07]]] **Kaliwat ni Abraham si Jesus busa ang tanan nga mga grupo sa mga tawo mapanalanginan usab pinaagi kang Jesus. Ang tanan nga mituo kang Jesus maluwas gikan sa sala ug mahimong **espirituhanong **  kaliwat ni Abraham.
~~DISCUSSION~~{{tag>publish ktobs}}

~~NOCACHE~~
