====== Dios ======

===== Kamatuoran: =====

Ang pulong nga "Dios" diha sa Biblia, naghisgot sa walay kataposang Ginoo nga ginganlan ug "Yahweh," nga maoy nagbuhat sa langit ug sa kalibotan ug wala siyay butang nga gigamit sa pagbuhat niya niini. Si Yahweh mao ang Amahan, Anak, ug Balaang Espiritu.

  * Ang Dios walay kataposan. Anaa na siya sa wala pay nabuhat nga bisan unsa, ug mabuhi siya sa walay kataposan.
  * Siya lang ang tinuod nga Dios ug adunay katungod sa tanan nga iyang gibuhat sa langit ug sa kalibotan.
  * Matarong kaayo ang Dios, walay sala, makatarunganon, maluloy-on, ug mahigugmaon.
  * Dili niya kalimtan ang iyang kasabotan ug kanunay nagatuman sa iyang mga saad.
  * Gibuhat niya ang tawo aron mosimba kaniya ug siya lang gayod ang ilang simbahon.
  * Gipadayag sa Dios ang iyang ngalan nga "Yahweh" ug nagpasabot kini, "Siya" o "Ako" o "Ang Dios nga walay kataposan."
  * Ang Biblia nagtudlo kanato mahitungod sa "mga dios-dios" nga walay kinabuhi ug nasayop ang mga tawo sa pagsimba niini.

===== Posibleng Paagi sa Paghubad: =====

  * Ang "Dios" mahimo usab nga hubaron sa pulong o hugpong sa mga pulong nga nagpasabot, "Gamhanan" o "Magbubuhat" o "Makagagahom."
  * Ubang paagi sa paghubad sa "Dios" mahimong maglakip sa, "Makagagahom nga Magbubuhat" o "Ginoo nga walay kataposan" o "Makagagahom sa walay kataposan."
  * Ilakip kung giunsa pagpasabot ang Dios sa lokal o nasodnong pinulongan. Aduna na pud tingali pulong alang sa "Dios" sa nahubad nga pinulongan. Kung ingon niana, mahinungdanon usab nga masiguro kining maong pulong nga mosibo sa kinaiya sa bugtong tinuod nga Dios nga gihulagway sa ibabaw.
  * Ang paghubad sa englis nga pinulongan nagpasabot sa dili tinuod nga dios sa paggamit ug gamay nga letrang "d" ug magsulat ug dako nga letrang "D" kung nagpasabot sa bugtong tinuod nga Dios. Ang ubang pinulongan magpili sa pagbuhat niini. Ang ubang paagi sa pag-ila kanila mao ang paggamit ug duha ka lahi nga pulong alang sa "Dios" ug "dios."
  * Ang hugpong sa mga pulong nga, "Ako mahimong ilang Dios ug sila mahimong akong katawhan" mahubad usab isip, "Ako, ang Dios, maoy maghari niining katawhan; mahimo silang akong sakop ug mosimba sila kanako."

(Posibleng Paagi sa Paghubad: [[:ceb:ta:vol1:translate:translate_names|How to Translate Names]])

(Tan-awa usab: [[:ceb:obe:kt:yahweh|Yahweh]], [[:ceb:obe:kt:godthefather|GDios nga Amahan, Langitnong Amahan]], [[:ceb:obe:kt:holyspirit|Balaang Espiritu, Espiritu sa Dios, Espiritu sa Ginoo]], [[:ceb:obe:kt:sonofgod|Anak sa Dios, ang Anak]], [[:ceb:obe:kt:falsegod|dios-dios, dios]], [[:ceb:obe:other:creation|buhat, binuhat, Magbubuhat]], [[:ceb:obe:other:idol|rebulto]])

===== Asa Makita sa Biblia: =====

{{topic>:en:bible?god&nocomments&nocomments}}

===== Mga Pananglitan gikan sa Istorya sa Biblia: =====

  * **[[:ceb:obs:notes:frames:01-01|[01-01]]]** Gibuhat sa **Dios**  ang kalibotan ug ang langit, ug ang tanan nga anaa niini sulod sa unom ka adlaw.
  * **[[:ceb:obs:notes:frames:01-15|[01-15]]]** Gihimo sa **Dios**  ang lalaki ug babaye sama sa iyang dagway.
  * **[[:ceb:obs:notes:frames:05-03|[05-03]]]** “Ako ang **Dios**  nga labaw sa tanan. Maghimo ako ug saad diha kanimo.”
  * **[[:ceb:obs:notes:frames:09-14|[09-14]]]** Miingon ang **Dios**, “AKO MAO AKO. Ingna sila nga ang nagsugo kanimo mao si Ako. Unya ingna usab sila nga Ako si Yahweh, ang **Dios**  sa inyong katigulangan nga si Abraham, Isaac ug Jacob. Mao kana ang akong ngalan sa walay kataposan.”
  * **[[:ceb:obs:notes:frames:10-02|[10-02]]]** Pinaagi niini nga mga katalagman, gipakita sa **Dios**  kang Paraon nga siya lang ang pinakagamhanan kay sa kang Paraon ug sa tanang dios-dios sa Ehipto.
  * **[[:ceb:obs:notes:frames:16-01|[16-01]]]** Gisimba sa mga Israelita ang mga dios-dios sa mga taga-Canaan ug dili si Yahweh nga mao ang tinuod nga **Dios**.
  * **[[:ceb:obs:notes:frames:22-07|[22-07]]] **Ikaw anak, tawgon ka nga propeta sa **Dios**  nga Labaw'ng Makagagahom, ug andamon mo ang katawhan sa pagdawat sa Mesiyas.
  * **[[:ceb:obs:notes:frames:24-09|[24-09]]]** Wala nay lain nga **Dios**. Sa dihang gibawtismohan ni Juan si Jesus, nadunggan niya ang **Dios**  nga Amahan nga nagsulti, nakita niya ang anak sa **Dios**  nga mao si Jesus, ug nakita ang Balaang Espiritu.
  * **[[:ceb:obs:notes:frames:25-07|[25-07]]]**"Ang Ginoo lang nga imong **Dios**  maoy simbaha, ug siya lang ang imong alagaran."
  * **[[:ceb:obs:notes:frames:28-01|[28-01]]]**"Usa ra ang maayo, ang **Dios**."
  * **[[:ceb:obs:notes:frames:49-09|[49-09]]]** Apan ang **Dios**  nahigugma pag-ayo sa tanang tawo sa kalibotan mao nga iyang gihatag ang iyang Bugtong Anak aron ang tanan nga motuo kang Jesus dili mahukman tungod sa ilang mga sala, apan magpuyo hinuon sila uban sa **Dios**  hangtod sa walay kataposan.
  * **[[:ceb:obs:notes:frames:50-16|[50-16]]]** Apan moabot ang adlaw nga maghimo ang **Dios**  ug bag-o nga langit ug bag-o nga kalibotan ug ang tanan hingpit na.
~~DISCUSSION~~{{tag>publish ktobs}}
