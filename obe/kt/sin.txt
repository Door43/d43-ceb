====== sala, makasasala, sad-an, pagpakasala ======

===== Definition: =====

Ang pulong nga "sala" mao ang buhat, hunahuna, ug mga pulong nga atong isulti nga supak sa kabubut-on sa Dios ug sa iyang balaod. Ang sala mao usab ang pagdumili sa pagbuhat sa buot ipabuhat kanato sa Dios.

  * Ang sala mao ang bisan unsa nga atong ginabuhat o ginasulti nga supak sa gusto sa Dios, bisan ang mga butang nga wala mahibaw-i sa mga tawo.
  * Ang mga hunahuna ug mga buhat nga supak sa kabubut-on sa Dios gitawag kana ug "makasasala."
  * Nakasala si Adan ug si Eva tungod kay gikaon nila ang prutas nga dili ipakaon sa Dios kanila. Mao nga ang tanang tawo makasasala na daan sa ilang pagkatawo ug kini ang nag-ulipon kanila. Usahay ang pulong nga "sala" naghisgot sa makasasala nga pagkatawo ug gitawag usab kini nga "unodnon" diha sa Biblia.
  * Ang "makasasala" mao ang tawo nga magpakasala, ug kini ginabuhat sa tanang tawo.
  * Usahay ang pulong nga "makasasala" gigamit sa paghisgot mahitungod sa mga relihiyosong mga tawo sama sa mga Pariseo kung maghisgot sila sa mga tawo nga wala motuman sa balaod. Sumala nila, kinahanglan nga tumanon gayod ang balaod.
  * Ang pulong nga "makasasala" gigamit usab sa paghisgot mahitungod sa mga tawo nga sobra ka makasasala kaysa ubang tawo. Pananglitan, kini nga pulong gigamit alang sa mga maniningil ug buhis ug sa mga babaye nga mamaligya sa ilang dungog.

===== Posibleng Paagi sa Paghubad: =====

  * Ang pulong nga "sala" mahimong hubaron sa pulong nga nagpasabot ug "dili pagtuman sa Dios" o "pagsupak" o "daotang binuhatan o hunahuna."
  * Ang "pagpakasala" mahimong hubaron nga "pagsupak sa Dios" o "pagbuhat ug daotan."
  * Sa ubang sitwasyon, ang "makasasala" mahimong hubaron nga "daotan" "hugaw o malaw-ay" o "ngilngig."
  * Sa ubang sitwasyon, ang pulong nga "makasasala" mahimong hubaron sa pulong nga nagpasabot ug "tawo nga magpakasala" o "tawo nga nagbuhat ug daotan" o "tawo nga nagsupak sa Dios" o "tawo nga wala magtuman sa balaod."
  * Ang pulong nga "mga makakasala" mahimong hubaron sa pulong nga nagpasabot ug "makasasala kaayo nga mga tawo" o "mga tawo nga giisip nga daotan kaayo" o "mga tawo nga malaw-ay ug daotan."
  * Ang ubang paagi sa paghubad sa "mga maniningil sa buhis ug mga makasasala" mao kini "mga tawo nga mangulekta ug kwarta alang sa gobyerno, ug mga tawo nga daotan kaayo" o "mga tawo nga makasasala kaayo, apil na ang mga maniningil ug buhis."
  * Ang mga pulong nga sama sa "mga ulipon sa sala" o "gigamhan sa sala" mahimong hubaron ang "sala" nga "pagsupak" o "daotang tinguha ug buhat."
  * Siguroa nga mahubad kini nga pulong nga maapil ang makasasala nga buhat ug hunahuna, bisan ang mga butang nga wala makita o masayri sa mga tawo.

(See also: [[:ceb:obe:kt:evil|unod, dautan,pagkadautan]], [[:ceb:obe:other:disobey|supak, masinupakon, pagkamasinupakon]],[[:ceb:obe:other:taxcollector| maniningil ug buhis]])

===== Asa makita sa Biblia: =====

===== Pananglitan gikan sa istorya sa Biblia: =====

* **[[:ceb:obs:notes:frames:03-15|[03-15]]]** Niingon ang Dios, “Nagsaad ko nga dili na nako tungluhon ang yuta tungod sa mga daotan nga binuhatan sa mga tawo. Dili na nako gub-on ang kalibotan sa lunop bisan pa kon** sad-an ** na sila sukad sa ilang pagkabata“.

* **[[:ceb:obs:notes:frames:13-12|[13-12]]]** Ang Dios nasuko pag-ayo kanila tungod sa ilang nabuhat nga  ** sala ** ug nagplano siya nga silotan sila.

* **[[:ceb:obs:notes:frames:20-01|[20-01]]]** ** Nakasala  ** sa Dios ang gingharian sa Huda ug ang gingharian sa Israel. Gisupak nila ang kasabotan nga gibuhat sa Dios kanila didto sa Sinai.

* **[[:ceb:obs:notes:frames:21-13|[21-13]]]** Nag-ingon usab ang mga propeta nga hingpit ang Mesiyas, ug walay ** sala ** . Mamatay siya ug dawaton ang silot sa  ** sala ** sa ubang mga tawo.

* **[[:ceb:obs:notes:frames:35-01|[35-01]]]** Usa ka adlaw, si Jesus nanudlo sa mga maniningil ug buhis ug uban pang mga  ** makakasala  ** nga mialirong aron maminaw kaniya.

* **[[:ceb:obs:notes:frames:38-05|[38-05]]]** Unya gikuha ni Jesus ang kopa ug miingon, “Inom mo ani. Mao kini ang akong dugo nga giula nga nagpamatuod sa bag-ong kasabotan aron sa pagpasaylo sa mga  ** sala  ** sa mga tawo.

* **[[:ceb:obs:notes:frames:43-11|[43-11]]]** Gitubag sila ni Pedro, “Kinahanglan nga maghinulsol mong tanan ug magpabawtismo sa ngalan ni Jesu-Cristo aron mapasaylo ang inyong mga  ** sala ** ."

* **[[:ceb:obs:notes:frames:48-08|[48-08]]]** Kitang tanan angay nga mamatay tungod sa atong mga  ** sala ** !

* **[[:ceb:obs:notes:frames:49-17|[49-17]]]** Bisan ikaw Kristohanon na, matintal gihapon ka sa  ** sala ** . Apan ang Dios matinud-anon ug nag-ingon nga kon imong isugid ang imong mga  ** sala ** , pasayloon ka niya ug hatagan ug igong kusog sa pagpakig-away batok sa  ** sala ** .

{{tag>publish ktobs}}
